
<篇名>灸法秘传
书名：灸法秘传
作者： 
朝代： 
年份： 



<目录>

<篇名>刘序

属性：雷君少逸，衢之名医也。余守是郡，因病邀诊，遂与之善。其人秉至性，多读书，以医世，其家著作甚富。余尝序 
其《时病论》一书行之。一日，复出其戚金君冶田所藏《灸法秘传》见示。云∶得自蜀僧，施治颇验。原书谫陋不文， 
经雷君取所列诸证分门而为之说，言简意赅，深得经旨，诚济世之良术也。检阅方书，其论穴治病，则从太乙神针神明 
而出，实近今所罕见之本。余恐秘本无传，因付手民，以公诸书，并附刊太乙神针诸方于后，俾阅是书者参互考证而信 
从焉。刊成爰缀数语于简端，以见可传者。之不能终秘，亦以嘉雷君与金君之急急于传也。是为序。 
\x光绪九年十一月望日尽先补用道知衢州府事楚北刘国光宾臣氏撰\x 



<目录>

<篇名>凡例

属性：一用灸，先审其是何病症，取何穴道，再以病患中指节为一寸，量准寸分，以墨点其穴，候灸。 
一灸法，用生姜一大片，原二分许，将灸盏之足钉在姜片之上，照灸盏之孔，将银针穿通姜片，平放应灸穴上。即 
将艾绒捏作一团，置于盏内，再上药料，将艾点燃。少顷，则药气即可透入。如觉热甚难禁，可将银盏提起片时，仍即 
放下，看盏内药将燃尽，即取起另换。每一次，换药三四回，便可收止。每日或一次，或两次弗论。 
一用灸，宜天气温和，密室无风之所，焚一炉香，照法用灸。若遇人神所在，不宜灸之，切须忌避。孕妇亦不宜用。 
一灸后，必须静卧片时，待其药气周流于脏腑脉络之内，自然畅快病出，切切慎风节食、保精养神，为第一着。 
一灸穴，宜审轻重。上体及当骨处，灸宜少。下体及肉浓处，灸多无害。 



<目录>

<篇名>正面图

属性：\r正面图\p06-d27a1.bmp\r 



<目录>

<篇名>背面图

属性：\r背面图\p06-d27a2.bmp\r 



<目录>

<篇名>指节图

属性：\r指节图\p06-d27a3.bmp\r 
量穴道取寸法，以男左女右手中指第二节,屈指两纹尖，相去为一寸。取稻草心或薄篾片、量之。若用绳线，则有伸 
缩不准。 



<目录>

<篇名>灸盏图

属性：\r仰式图 俯式图\p06-d27a4.bmp\r 
古圣用九针，失传久矣。今人偶用者，不但不谙针法，亦且不熟明堂。至于灸法亦然也。今用银盏隔姜灸法，万无 
一失。凡欲用此法者，须仿此样为式，四围银片稍浓，底宜薄，须穿数孔，下用四足，计高一分许。将盏足钉在生姜片 
上，姜上亦穿数孔，与盏孔相通，俾药气可以透入经络脏腑也。 



<目录>

<篇名>灸药神方

属性：艾叶（一钱五分） 硫黄 乳香 没药 麝香 皂角 枳壳 川芎 桂枝 杜仲 全蝎 白芷 细辛 松香 雄黄 
独活 穿山甲（以上各五分） 
上药秤准分两，各为末，和丸，固藏弗泄气。 
方解∶艾叶，揉捣如绵，谓之熟艾。熟艾性热，能通十二经，走三阴，以之灸火，能除百病。硫黄之性纯阳，能援 
阳气暴脱、命欲垂危。没药、乳香通行十二经络。麝香、皂角宣开上下窍关。枳壳破一切气滞，川芎行一切血凝。桂枝 
调卫和营，杜仲舒筋壮骨。定厥阴之风，全蝎有力。化痈疡之毒，白芷多功。细辛通窍散寒，松香祛风止痛，雄黄杀百 
毒，独活搜伏风。更以穿山甲通行经络，直达病所。方中诸品无处不行，所以主治诸 ，效如桴鼓。 



<目录>

<篇名>人神在曰不宜灸单

属性：初一（在足大指） 初二（在外踝） 初三（在股内） 初四（在腰） 初五（在口） 初六（在手） 初七（在 
内踝） 初八（在腕） 初九（在尻） 初十（在腰背） 十一（在鼻梁） 十二（在发际） 十三（在牙齿） 十四 
（在胃脘） 十五（在遍身） 十六（在胸） 十七（在气冲） 十八（在股内） 十九（在足） 二十（在内踝） 二 
十一（在手小指） 二十二（在外踝） 二十三（在肝及足） 二十四（在手阳明） 二十五（在足阳明） 
二十六（在胸） 二十七（在膝） 二十八（在阴） 二十九（在膝胫） 三十（在足趺） 



<目录>

<篇名>十二时人神所在不宜针灸歌

属性：子踝丑腰寅在目，卯面辰头巳三属，午胸未腹申在心，酉背戌头亥股续。 



<目录>

<篇名>十二支曰人神所在不宜针灸歌

属性：子不治头君须认，丑日腰耳寅胸应。卯日鼻脾辰膝腰，巳手午心真快捷方式。未头手足申头背，酉行膝背同其类。戌日 
在阴头面间，亥日游行头颈位。十二支神禁灸歌，男除女破应该会。 



<目录>

<篇名>十干曰人神所在不宜针灸歌

属性：甲不治头乙耳喉，丙肩丁背与心求。戊己腹脾庚腰肺，辛膝壬当肾胫收。癸日不宜针手足，十干不犯则无忧。 



<目录>

<篇名>尻神图

属性：\r尻神图\p06-d27a5.bmp\r 
此神农所置。一岁起坤，二岁震，逐年顺飞九宫，周而复始。行年到处则所主败，切忌针灸，慎勿犯之，否则变生 
他病。慎之！ 



<目录>

<篇名>九宫尻神歌

属性：尻神所在有根由，坤内外踝圣人留。震宫牙口 宜记，巽位还居乳口头，中宫肩骨连尻骨，背面目从干上游。手膊 
兑宫难砭灸，艮宫腰顶也须休。离膝肋胁针难下，坎肘还连肚脚求。为医精晓尻神诀，万病无干禁忌忧。 
以上避忌，以逐日人神所在为主。如遇急病，其余不必避也。 



<目录>应灸七十症

<篇名>中风

属性：中风者，卒然中倒，人事无知，口眼 斜是也。方书有中经、中络、中脏、中腑之分。医之乏效者，必须用灸。或 
未经疗治者，急灸无妨。当其国中之时，先灸百会，或灸尺泽。如口噤者，灸风池。左瘫右痪者，灸风市。如两额暴痛， 
口眼歪斜，牙关紧闭，失音不语，灸客主人。如因痰而中者，灸环跳穴可也。 
百会穴（从鼻直上入发际五令，旋毛陷中，可容指处。《医宗金鉴》云∶直上耳尖顶陷中是也。） 
尺泽穴（肘中动脉处，即肘弯内横纹当中，屈肘纹见，《金鉴》云∶屈肘横纹筋骨罅中。） 
风市穴（端立，垂手于股外，中指尖到处。） 
客主人（两耳前骨工宛中间，开口即穴处。） 
环跳穴（在髀枢中，侧卧，屈上足、伸下足取之。大腿曰股，股上曰髀，楗骨之下、大腿之上、两骨合缝之所曰髀 
枢，当环跳穴处。） 
风池穴（在耳后陷中，按之引耳内。） 



<目录>应灸七十症

<篇名>尸厥

属性：《金鉴》云∶尸厥者，类中风之称也。谓其形厥而气不厥，口鼻无气，状类死尸，而脉自动也。延医不及，急宜灸 
大敦穴。倘有四肢厥冷，宜灸内庭，又灸行间，不可误也。 
大敦穴（足大指端，去爪韭菜许毛中《金鉴》云∶外侧聚毛中。） 
内庭穴（足大指内，次指本节前歧骨外间陷中。） 
行间（足大指次指歧骨缝间动脉应手陷中。） 



<目录>应灸七十症

<篇名>偏风

属性：偏风者，或左肢不遂，或右肢不遂。在左者为瘫，血虚也。右者为痪，气虚也。左瘫右痪者，气血两虚也。总宜先 
灸百会，次灸合谷。如一偏疼痛，手臂不仁，拘挛难伸，灸手之里，兼灸腕骨。倘痛甚不能提物，灸肩 。两手挛痛， 
臂细无力，灸曲池。半身不遂，灸环跳。按穴灸之，自然却病。 
百会穴（见中风。） 
合谷（大指次指歧骨间陷中，即虎口，两叉骨缝中。） 
手三里（曲池下二寸锐骨端，按之肉起。） 
腕骨（手外侧腕前起骨下陷中，即小指直上处。） 
肩 （肩端两骨间。） 
曲池（屈手按胸，肘弯横纹尖尽处） 
环跳（见中风。） 



<目录>应灸七十症

<篇名>眩晕

属性：眩，目花也。晕，头昏也。其病之因有五∶一曰无痰不眩，一曰无火不晕，一曰木动生风，一曰水不涵木，一曰土 
虚木摇是也。医者莫分，药多罔效，灸神庭穴，自获安全。若未中机，再灸肝俞必验。 
神庭（从鼻上直入发际五分，即眉心上三寸五分。） 
肝俞（八节下，各开二寸。） 



<目录>应灸七十症

<篇名>痿症

属性：经曰∶肺热叶焦发为痿 ，痿 者，足软而不能步也。其症有五，不可不明。盖痿 属肺，脉痿属心，筋痿属肝， 
肉 
痿属脾，骨痿属肾也。总当先灸足三里，甚则灸三阴。灸法得宜，较汤散为胜也。 
足三里（膝下三寸， 外廉，以手掌按膝头中指到处，股外旁也。膝盖骨下三寸，在 骨外廉两筋肉分宛宛中，平 
坐垂足，取之在背，《金鉴》作大筋肉。） 
三阴（足内踝上三寸，大骨下陷中。） 



<目录>应灸七十症

<篇名>痹症

属性：痹者，即俗称为风气也，症由风寒湿之气杂合为病。益风胜为行痹，寒胜为痛痹，湿胜为着痹，往往蔓延不愈。倘 
三气痹痛，灸环跳，兼灸脾俞、肾俞。足痹不仁，灸腰俞。如手臂作痛，不能提举，灸尺泽。两腿麻木，不能步履，灸 
风市。按图而灸，庶乎肢体自若耳。 
环跳（见中风。） 
脾俞（十脊骨下，各开二寸。） 
肾俞（十三脊下，各开二寸，亦有一寸半。《金鉴》云∶与脐平。） 
腰俞（尾尻骨节上 间。） 
尺泽、风市（皆见中风。） 



<目录>应灸七十症

<篇名>劳伤

属性：五劳者，烦冗劳心，谋虑劳肝，过思劳脾，过忧劳肺，色欲劳损。七伤者，久视伤血，久行伤筋，久坐伤肉，久卧 
伤气，久立伤骨，房劳思虑伤心肾也。至于骨蒸劳热，药石乏效者，先灸大椎，并灸胆俞。久嗽劳热者，灸肺俞。久虚 
不食者，灸上脘。真气虚弱者，灸气海。男子血损者，灸天枢。女子阴虚，灸足三里。凡有一切虚损劳瘵，及至形神大 
惫，惟灸膏肓穴，可冀挽回，否则无救矣。 
大椎（三节颈项下，第一脊骨上间。） 
胆俞（第九脊下，各开二寸。《金鉴》云∶各俞皆去脊中二寸，故不从寸半之说。） 
肺俞（三椎骨下，两旁各开一寸五分。《金鉴》云∶以手搭肩，左取右，右取左，当中指末处。） 
上脘（脐上五寸。） 
气海（脐下一寸五分。） 
天枢（脐两旁，各开二寸许陷中。） 
足三里（见痿症。） 
膏肓（四椎骨下，两旁各开三寸五分，《金鉴》云∶正坐曲脊，从髀骨上角，摸索至髀骨下头，其间当有四肋三间。 
按其中一间空处，是其穴也。） 



<目录>应灸七十症

<篇名>咳嗽

属性：先贤论咳嗽，以有声为咳，有痰为嗽，有声有痰为咳嗽。其初起多因于风寒，延久多成于虚损。若咳甚欲吐，灸身 
柱。因痰而嗽，灸足三里。气促咳逆，觉从左升，易于动怒者，灸肝俞。咳嗽见血者，灸肺俞，或灸行间。吐脓者，灸 
期门。日久成劳者，灸膏肓弗误。 
身柱（大椎穴下三节骨下间，按其 中。） 
足三里（见痿症。） 
肝俞（见眩晕。） 
肺俞（见劳伤。） 
行间（见尸厥。） 
期门（两乳下，第二肋骨端。） 
膏肓（见劳伤。） 



<目录>应灸七十症

<篇名>喘症

属性：喘病之因有四∶有因寒邪入肺而喘者，有因病阻肺气而喘者，有因水停心下而喘者，有因肾不纳气而喘者。统宜先 
灸天突，次灸中脘，甚则兼灸肺俞。所有哮喘不得卧者，须灸灵台。行动遂喘急者，须灸气海。得能按穴灸之，去沉 
犹拔刺耳。 
天突（结喉下二寸陷中。） 
中脘（脐上四寸。） 
肺俞（见劳伤。） 
灵台（六节骨下 中。） 
气海（见劳伤。） 



<目录>应灸七十症

<篇名>血症

属性：书谓∶吐血成升斗者属胃血也，其余咯血属心，呕血属肝，咳血属肺，唾血属肾。凡有一概血症，总当先灸胆俞。 
血痰灸其上脘。咯血喉中有声，灸其天突。如五劳七伤，诸虚百损而患血者，灸其膏肓，弗可缓也。据（管见），暴患之 
血症，实火为多，不宜辄灸；灸患之血症，虚火不少，用灸无妨，切须辨之。 
胆俞、上脘（并见劳伤。） 
天突（见喘症。） 
膏肓（见劳伤。） 



<目录>应灸七十症

<篇名>汗症

属性：汗有自盗之分，不可以不知也。盖自汗为阳虚，不因劳动而自出也。盗汗为阴虚，睡而汗出，醒而收也。灸其尺泽， 
可以奏勋。设未效者，膈俞灸之，必然全愈。 
尺泽（见中风。） 
膈俞（七脊下，各开二寸，正坐取之。） 



<目录>应灸七十症

<篇名>肺痿

属性：久嗽肺虚，而成肺痿。痿者萎也，犹枝叶之萎落也。时吐涎沫，声音不扬，或嗽血丝，形容枯槁。斯症属虚者多， 
非肺痈属实之可比。当先灸其肺俞，兼灸膏肓可也。 
肺俞、膏肓（皆见劳伤。） 



<目录>应灸七十症

<篇名>肺痈

属性：久咳不已，胸中隐隐而疼，吐痰腥臭，或吐血脓，是为肺痈。痈者，壅也。良由风寒内郁，郁久成火，火刑金脏而 
成。法当灸其天突，兼服清肺之方，庶几有效。 
天突（见喘症。） 



<目录>应灸七十症

<篇名>惊悸怔忡

属性：《正传》曰∶惊悸者，忽然若有惊，惕惕然心中不宁，其动也有时；怔忡者，心中惕惕然，动摇不静，其作也无时。 
医家虽有辨别，总灸上脘穴为宜。 
上脘（见劳伤。） 



<目录>应灸七十症

<篇名>健忘

属性：忘前失后，曰健忘也。良由精神短少、神志不交所致，亦有因思虑过度者，或因所愿不遂者，或因痰溷心者包。病 
因虽异，皆当灸百会一穴而记忆自强矣。 
百会（见中风。） 



<目录>应灸七十症

<篇名>阳痿

属性：阳痿者，阳物痿软而不举也。年老之人，则常有之。若少壮之人，是为真火衰惫，法当灸其气海。 
气海（见劳伤。） 



<目录>应灸七十症

<篇名>阴痿

属性：阳物收缩，卵阴入腹，皆为阴症也。法宜先灸气海，再灸大椎。 
气海（见劳伤。） 
大椎（见尸厥。） 



<目录>应灸七十症

<篇名>臌胀

属性：倪氏论臌，有气、血、虫、水、单是也，论胀，有寒、热、虚、实、湿、食、瘀、积、肝、肾是也。方家必分五臌 
若何？十胀若何？余谓∶臌胀在上，灸于上脘，在中；灸于中脘；在下，灸于下脘，或灸气海。至若胀及两胁者，灸于 
期门。胀及背腰者，灸于胃俞。胀至两腿者，灸足三里。胀至两足者，灸行间可也。 
上脘（见劳伤。） 
中脘（见喘症。） 
下脘（脐上二寸。） 
气海（见劳伤。） 
期门（见喘症。） 
胃俞（十一节下，各开二寸。） 
足三里（见痿症。） 
行间（见尸厥。） 



<目录>应灸七十症

<篇名>肿满

属性：先圣曰∶诸湿肿满，皆属于脾。盖脾主水谷，虚而失运，水谷停留，故成肿满也。后贤分而为四∶一曰水肿，皮薄 
色嫩，按之成凹也，一曰气肿，皮浓色苍，按之即起也；一曰风肿，走注肿疼，皮肤麻木也；一曰瘀肿，肿而红亮，有 
血缕痕也。以上诸肿，宜灸内庭。如罔验者，行间、大敦皆可灸之。 
内庭、行间、大敦（三穴皆见尸厥。） 



<目录>应灸七十症

<篇名>瘕

属性：症有七，蚊、蛇、鳖、虱、肉、米，发也。瘕有八，青、黄、燥、血、脂、狐、蛇、鳖也。其实症者，征也，有块 
可征。瘕者，假也，假物成形。总之不外乎气血交滞。倘因气滞而成者，灸气海。因血凝而致者，灸天枢可耳。 
气海、天枢（并见劳伤。） 



<目录>应灸七十症

<篇名>癖

属性：者，弦也，有若弓弦，腹有一条扛起，现于肌肉之外。癖者，僻也，隐僻于膂脊肠胃之后。皆宜灸下脘，或灸足 
三里。 
下脘（见臌胀。） 
足三里（见痿症。） 



<目录>应灸七十症

<篇名>疝气

属性：疝有七，寒、水、气、血、筋、狐、 是也。时俗统称为小肠气。张子和谓疝气虽有七种，总不离乎肝病也。七疝 
之症，先宜灸气海，继宜灸中极，或灸三阴。若阴囊偏肿者，灸大敦有效。 
气海（见劳伤。） 
中极（脐下四寸。） 
三阴（见痿症。） 
大敦（见尸厥。） 



<目录>应灸七十症

<篇名>伏梁

属性：伏梁者，心积也，起于脐上，大如臂，上至心下，久则令人烦心。当灸上脘，或灸中脘可安。 
上脘（见劳伤。） 
中脘（见喘症。） 



<目录>应灸七十症

<篇名>奔豚

属性：奔豚者，肾积也，发于少腹，上至于心，如豚奔走状，上下无时，久则喘逆，骨痿少气。先灸气海，兼灸中极为是。 
气海（见劳伤。） 
中极（见疝气。） 



<目录>应灸七十症

<篇名>香港脚

属性：香港脚者，两脚浮肿而重，湿香港脚也。不红不肿而痛，干香港脚也。不拘干湿，皆宜灸风市灸。倘或红肿，行步艰难， 
灸大敦穴可愈。 
风市（见中风。） 
大敦（见尸厥。） 



<目录>应灸七十症

<篇名>腹鸣

属性：腹鸣者，腹中鸣响也。其因痰饮者，灸上脘。因胃寒而肠鸣者，灸胃俞穴，或灸足三里。 
上脘（见劳伤。） 
胃俞（见臌胀。） 
足三里（见痿症。） 



<目录>应灸七十症

<篇名>噎膈

属性：噎膈之因有五∶有气滞者，有血瘀者，有火炎者，有痰凝者，有食积者。虽分五种，总属七情之变。凡药不能效者， 
上宜灸天突，中宜灸中脘，下灸足三里为要。 
天突、中脘（见喘症。） 
足三里（见痿症。） 



<目录>应灸七十症

<篇名>反胃

属性：反胃者，饮食能入，入而反出，故曰反胃。良由脾胃阳虚，营运失职，不能熟腐水谷，变化精微，朝食暮吐，暮食 
朝吐。即王太仆云∶食入反出，是无火也。法当灸中脘、下脘，兼灸膈俞。若未效者，再灸脾俞、胃俞，甚则灸足三里。 
中脘（见喘症。） 
下脘（见臌胀。） 
膈俞（见汗症。） 
脾俞（见痹症。） 
胃俞（见臌胀。） 
足三里（见痿症。） 



<目录>应灸七十症

<篇名>霍乱

属性：霍乱症，猝然心腹作痛，上吐下泻，谓之湿霍乱也。欲吐不吐，欲泻不泻，谓之干霍乱也。急灸期门可愈。 
期门（见臌胀。） 



<目录>应灸七十症

<篇名>头痛

属性：头痛者，有外感、内伤之分。如痛无休息者为外感，时痛时止者属内伤。若因头风而痛，宜灸百会，并灸神庭，合 
谷、胆俞皆可灸之。若头痛如破，或因内伤，宜灸命门自痊。 
百会（见中风。） 
神庭（见眩晕。） 
合谷（大指次指歧骨间陷中，即虎口两骨缝中。） 
胆俞（见劳伤。） 
命门（十四节骨下 中。） 



<目录>应灸七十症

<篇名>心腹痛

属性：真心痛者不可治。今云心痛者，皆胸中胃脘痛也。若胸腹痛者灸上脘，痛而不已灸行间，并灸膈俞。脐下冷痛，灸 
气海、关元。少腹寒痛，灸中极。夹脐而痛，上冲心痛，灸天枢。 
上脘（见劳伤。） 
行间（见尸厥。） 
膈俞（见汗症。） 
气海（见劳伤。） 
中极（见疝气。） 
天枢（见劳伤。） 
关元（脐下三寸。） 



<目录>应灸七十症

<篇名>背痛

属性：太阳之脉行身之背，忽被风湿所侵，则背膂强痛，宜灸身柱则瘳。 
身柱（见咳嗽。） 



<目录>应灸七十症

<篇名>胁痛

属性：胁痛在左，肝经受邪；在右，肝邪入肺。宜灸临泣可愈。 
临泣（从两目中直上，入发际五分陷中。） 



<目录>应灸七十症

<篇名>腰痛

属性：腰痛有四，当分灸之。如因房劳过度，则肾虚，灸肾俞穴。偶然欲跌则闪挫，灸气海穴。负重损伤，不能转侧，灸 
环跳穴。湿气下注，不能俯仰，灸腰俞穴。倘连腹而引痛者，灸命门穴则安。 
肾俞（见痹症。） 
气海（见劳伤。） 
环跳（见中风。） 
腰俞（见痹症。） 
命门（见头痛。） 



<目录>应灸七十症

<篇名>耳聋耳鸣

属性：《绳墨》曰∶肾气充盛则耳聪，肾气虚败则耳聋，肾气不足则耳鸣，肾气结热则耳聋。经谓耳为肾窍，肾虚耳聋宜 
灸肾俞，耳鸣宜灸风池。初患者先灸百会为是。 
肾俞（见痹症。） 
风池、百会（并见中风。） 



<目录>应灸七十症

<篇名>目疾

属性：眼科治目有五轮之分∶两 属心，曰血轮；乌珠属肝，曰风轮；两胞属脾，曰肉轮；白精属肺，曰气轮；瞳神属肾， 
曰水轮。其实肝开窍于目，总病实在乎肝。目初病者，先灸百会、上星、神庭三穴。日久内障起翳者，当灸临注。目 
KTKT 而不了者，必须灸肾俞也。 
百会（见中风。） 
上星（从发际直上一寸，或眉心上四寸。） 
神庭（见头痛。） 
临泣（见胁痛。） 
肾俞（见痹症。） 



<目录>应灸七十症

<篇名>咽喉

属性：咽乃饮食之道，喉乃呼吸之区，不容纤邪所容，否则遂成喉症矣。咽喉疼痛者，当灸内庭。喉疮、喉风者，当灸天 
突为亟。 
内庭（见尸厥。） 
天突（见喘症。） 



<目录>应灸七十症

<篇名>齿痛

属性：齿乃骨之余，肾主病也。然则因阳明火炽而痛者，有因风、因虫而痛者，亦有因虚而痛者，方药莫能奏捷，必当用 
灸。倘颊肿牙痛灸风池，红肿牙痛灸手三里，齿龋须灸内庭也。 
风池（见中风。） 
手三里（见偏风。） 
内庭（见尸厥。） 



<目录>应灸七十症

<篇名>鼻血

属性：鼻血者，因于肺肝有火也。肺窍在鼻，肝脏藏血，二经有火内炽则血沸腾，乘肺窍而出者也。急宜灸合谷穴一壮。 
合谷穴（见偏风。） 



<目录>应灸七十症

<篇名>脑漏

属性：胆移热于脑，脑漏黄浊之水，由鼻而出，甚则腥秽。亦有鼻塞不闻香臭者。均宜灸上星穴可也。 
上星（见目病。） 



<目录>应灸七十症

<篇名>脱颏

属性：颏者，口之下唇至末之处，俗名下巴也。有因气虚而脱者，有因呵欠而脱者，皆可灸风池穴。 
风池（见中风。） 



<目录>应灸七十症

<篇名>遗精

属性：书谓有梦精出为梦遗，无梦自遗为精滑。大凡梦遗者，由于相火之强。精滑者，由于心肾之损。拟方当分虚实，灸 
法统宜于关元、中极及之阴交。设未瘥者，再灸肾俞可耳。 
关元（见心腹痛。） 
中极（见疝气。） 
三阴交（见痿症。） 
肾俞（见痹症。） 



<目录>应灸七十症

<篇名>浊症

属性：丹溪曰∶浊症之因有二，肥人多湿热，瘦人多肾虚。总之肾虚之质，下焦空豁则湿热阻于精窍，而成赤白浊也。当 
灸关元，兼灸行间自痊。 
关元（见心腹痛。） 
行间（见尸厥。） 



<目录>应灸七十症

<篇名>淋痛

属性：滴沥涩痛谓之淋，急满不通谓之闭。五淋之别，虽有气、砂、血、膏、劳之异，然皆肾虚而膀胱生热也。若小便赤 
涩，灸其下脘。小便痛沥，灸其关元。五淋之症，皆宜灸其中极。 
下脘（见臌胀。） 
关元（见心腹痛。） 
中极（见疝气。） 



<目录>应灸七十症

<篇名>溺血

属性：经谓胞移热于膀胱则溺血，是症未有不本于热者。当灸关元数忙。 
关元（见心腹痛。） 



<目录>应灸七十症

<篇名>遗溺

属性：遗溺者，由于中气虚衰，不能摄固所致。老年下元不足，孩提脬气未固多有之。总当灸其三阴。若小便频数者灸大 
敦，小儿遗尿者灸气海。 
三阴（见痿症。） 
大敦（见尸厥。） 
气海（见劳伤。） 



<目录>应灸七十症

<篇名>便血

属性：便血之症，有肠风，有脏毒。如下鲜血，大便燥结，名曰肠风。血色黯浊，大便溏泻，名曰脏毒。脏毒者灸肾俞， 
肠风者灸会阳。 
肾俞（见痹症。） 
会阳（尾尻骨两旁，各开二寸，尻骨节上两旁，各开寸半亦可。） 



<目录>应灸七十症

<篇名>脱肛

属性：肺与大肠相为表里，故肺热则肛藏，肺虚则肛脱。或因肠风痔漏，或因久痢久泻，或因产妇用力太早，或因小儿叫 
啼伤气。总须上灸百会，下灸会阳。 
百会（见中风。） 
会阳（见便血。） 



<目录>应灸七十症

<篇名>痔疮

属性：古人论痔，有牝、牡、虫、血之分。其实皆大肠积热所致。当灸会阳几壮，庶冀而安。 
会阳（见便血。） 



<目录>应灸七十症

<篇名>泄泻

属性：泄泻有五，乃脾虚、肾虚、湿寒、湿热、食积也。脾虚则食少便频，肾虚则五更作泻，湿寒则便溏溺白，湿热则下 
利肠垢，食泻则吞酸嗳腐。在医家当分而治，在灸家先取天枢，其次会阳之穴。 
天枢（见劳伤。） 
会阳（见便血。） 



<目录>应灸七十症

<篇名>痢疾

属性：古人以赤痢为湿热，伤于血分；白痢为湿寒，伤于气分。凡初患赤白痢积者，法当灸其天枢，兼之中脘。如日久不 
愈，脾肾两伤者，当灸脾俞，兼之会阳也。 
天枢（见劳伤。） 
中脘（见喘症。） 
脾俞（见痹症。） 
会阳（见便血。） 



<目录>应灸七十症

<篇名>伤寒

属性：伤寒者，由冬令伤于寒邪，法当辛散。其误治也，变为结胸，宜灸期门。若妇人经水适来，邪热入于血室，昼则明 
了，夜则谵语，亦灸期门之穴。若饮水过多腹胀者，灸其中脘。余热解不尽者，当灸曲池可也。 
期门（见咳嗽。） 
中脘（见喘症。） 
曲池（见偏风。） 



<目录>应灸七十症

<篇名>热病

属性：经曰∶冬伤于寒，春必病温，至夏为热病。热病者，皆伤寒之类也。当用辛凉之剂。设未效者，当灸上脘。若烦闷 
者，须灸行间。 
上脘（见劳伤。） 
行间（见尸厥。） 



<目录>应灸七十症

<篇名>疟疾

属性：疟疾之病，由夏令先受暑邪，至秋时发为疟疾。秋风欲入，伏暑欲出，表里交争，寒热成矣。连日发者则浅，隔日 
发者则深，隔两日发者则更深矣。诸般疟疾，法当先灸大椎。痰盛之体，灸其尺泽。日久不已，灸其内庭。按穴灸之， 
则疟自遁。 
大椎（见劳伤。） 
尺泽（见中风。） 
内庭（见尸厥。） 



<目录>应灸七十症

<篇名>黄胆

属性：黄胆有五，曰阳黄、阴黄、酒疸、谷疸及女劳疸。其病本皆不离乎湿也。应灸之穴有四，即上脘、肝俞、胆俞、脾 
俞是也。 
上脘（见劳伤。） 
肝俞（见眩晕。） 
胆俞（见劳伤。） 
脾俞（见痹症。） 



<目录>应灸七十症

<篇名>癫病

属性：经谓重阴者癫，癫则多喜，若痴若呆，或笑或泣，缘于所谋不遂而致也。当灸身柱一穴。 
身柱（见咳嗽。） 



<目录>应灸七十症

<篇名>痫症

属性：痫症者，忽倒无知，神昏牙闭，角弓反张，抽搐流涎。古人分为五痫，有马鸣、羊嘶、牛吼、犬吠、猪啼等语，究 
属痰涎蓄于经络也。灸家不须细别，当其初发之时，先灸百会，兼灸上脘。每发每灸，日渐自瘥。 
百会（见中风。） 
上脘（见劳伤。） 



<目录>应灸七十症

<篇名>癞病

属性：癞病，疠风也，俗称为大麻风。良由湿胜则生风，风胜则生虫，所以皮肤脱落，肌肉浮紫，满躯作痒，状若虫行。 
宜灸曲池可愈。 
曲池（见偏风。） 



<目录>应灸七十症

<篇名>疹病

属性：肌发红点，有若蚊咬者为热疹，细粒透显者为风疹，不透出者为隐疹。隐疹宜灸曲池，风疹、热疹宜乎合谷、环跳。 
曲池（见偏风。） 
合谷（见偏风。） 
环跳（见中风。） 



<目录>应灸七十症

<篇名>痰疾

属性：痰属湿，津液所化也。流则为津，行则为液，聚则为痰，上则为涎。其实百病兼痰为多也，灸其上脘，痰自化矣。 
上脘（见劳伤。） 



<目录>应灸七十症

<篇名>饮食

属性：胃司纳受，脾主消导，一纳一消，营运不息。设脾胃衰弱，则失消纳之权。若饮食不思，灸其上脘。饮食少减，灸 
其中脘。饮食不化，灸其下脘，或灸天枢。食不下、欲干呕者，宜灸胆俞穴也。 
上脘（见劳伤。） 
中脘（见喘症。） 
下脘（见臌胀。） 
天枢（见劳伤。） 
胆俞（见劳伤。） 



<目录>应灸七十症

<篇名>调经

属性：月经者，一月一至也。超前退后，谓云不调。女子经水不调者，当灸气海，兼灸中极。妇人月水枯闭者，当灸腰俞 
可愈。 
气海（见劳伤。） 
中极（见疝气。） 
腰俞（见痹症。） 



<目录>应灸七十症

<篇名>血崩

属性：血崩之症，良由肝脾两伤。盖肝不能藏，脾不能统，所以经血忽崩。宜灸气海、大敦二穴。 
气海（见劳伤。） 
大敦（见尸厥。） 



<目录>应灸七十症

<篇名>带下

属性：古人治带，有五色之论，而分五脏之疗。又以赤属血、白属气之说。其实带下之病，本在乎带脉，以带脉横于腰间， 
如束带然，故名也。法当灸关元数壮。 
关元（见心腹痛。） 



<目录>应灸七十症

<篇名>种子

属性：女子不孕之故，由伤其冲任也。若三因之邪伤其冲任之脉，则有月经不调、漏崩带下。或因宿血积于胞中，或因胞 
寒、胞热，或因体盛痰多，脂膜壅塞胞中，皆不能成孕也。当灸中极为要。 
中极（见疝气。） 



<目录>应灸七十症

<篇名>胎漏

属性：怀胎数月，而经水偶下者，谓之胎漏也。由于劳力损伤，或由冲脉有热，或由气怒伤肝，皆能致之也。宜灸关元自 
止。 
关元（见心腹痛。） 



<目录>应灸七十症

<篇名>产后

属性：产后之 ，莫能尽述，应灸之症，姑略详之。恶露不行，宜灸中极。恶露不止，宜灸气海，或灸关元。关元、中极 
只离一寸，一欲其行，一欲其止，分寸不准，灾害并至矣。 
中极（见疝气。） 
气海（见劳伤。） 
关元（见心腹痛。） 



<目录>应灸七十症

<篇名>胞衣不下

属性：胞衣停滞者，或因气力疲败，或因恶露所阻，皆令不下也。服诸药罔效者，当灸中极立下。 
中极（见疝气。） 



<目录>应灸七十症

<篇名>惊风

属性：惊风者，有急慢之分焉。急惊者，忽然搐搦，身体壮热，面红唇赤，牙闭痰迷，兼之二便不通，宜灸身柱、曲池。 
慢惊者，缓缓搐搦，身体温和，面色淡黄，或睡露睛，兼之大便青色，宜灸腕骨、尺泽。若闭目、摇头、额汗、昏睡、 
面青、肢厥、频吐清水，此慢脾风，不可救也。 
身柱（见咳嗽。） 
曲池（见偏风。） 
腕骨（手外侧腕前起骨下陷中，即小指直上处。） 
尺泽（见中风。） 



<目录>应灸七十症

<篇名>疳劳

属性：小儿疳劳之症，面黄形瘦，肚大露筋，尿如米泔，午后潮热。皆因肥甘无节，停滞中州，传化迟滞，肠胃内伤，则 
生积热，热盛生疳。宜灸下脘、胃俞，自然告痊。 
下脘、胃俞（并见臌胀。） 
以上七十症，按穴灸之，自无差忒。若遇跌打损伤、瘀血疼痛、痰核 串、无名肿毒，皆于患处灸之，使痛者灸至 
不痛，不痛者灸至痛，即愈。 



<目录>太乙神针

<篇名>药方

属性：艾绒（三两） 硫黄 麝香 乳香 没药 丁香 松香 桂枝 杜仲 枳壳 皂角 细辛 芎 独活 雄黄 炮 
甲（以上各一钱） 
上药各秤足为末，与艾绒揉和，用绵夹绒一张，约长五寸、宽方尺，将绒药铺掺于纸上，用力实卷，如大指粗，即 
为一条。如绒药尚多，即多作几条，外再加纸三四层裹之，以鸡子清通刷外层三次，阴干收藏，勿使泄气。 



<目录>太乙神针

<篇名>用针法

属性：一用针先审病证，取何穴道，用墨涂记其上，以红布七层盖穴上，候针。 
一将针向灯烛上烧透，对准穴道放于红布上，若觉大热，将针略提起，俟热定再针。以七记数，小则一七，多则七 
七亦可。 
一用过药针，以极干竹筒封藏，犹可后用。 



<目录>太乙神针

<篇名>穴道取寸法

属性：以男左女右手，中指第一节第二节，相去为一寸（图见前。） 



<目录>太乙神针

<篇名>正面穴道证治

属性：（图见前） 
百会穴（从鼻直上入发际五寸，旋毛陷中，可容指处。督脉）。凡中风、头风，风癫、角弓反张、忘前失后、气绝、 
脱肛、目泪、耳聋，针此穴。 
上星穴（从发际直上一寸，宜上可容豆处。督脉）。凡脑冷、鼻塞、脑漏、汗不出、目睛痛，针此穴。 
神庭穴（从鼻上直入发际五分。督脉）。凡头疼、目眩、出泪、流涕，针此穴。 
天突穴（结喉下二寸陷中，低首取之。任脉）。凡喉疮、喉风、哮喘、气噎、肺痈、咯血、喉中有声，针此穴。 
上脘穴（脐上五寸，任脉。）凡心腹疼痛，惊悸，痰疾、伏梁、气蛊状如覆盆、风痫等征，针此穴。 
中脘穴（脐上四寸，任脉。）凡反胃、吐食、心下胀满状如伏梁、伤寒饮水过多、腹胀、气喘、寒癖，针此穴。 
下脘穴（脐上二寸。任脉）。凡腹胀坚硬、 癖气块、小便赤涩、身体羸瘦，针此穴。 
气海穴（脐下一寸五分。任脉）。凡男子阳事久惫、妇人经水不调及滞气成块状若覆盆，针此穴。 
关元穴（脐下三寸。任脉）。凡男子遗精白浊、脐下冷痛、小便痛涩，妇人赤白带下、经水不调，针此穴。 
中极穴（脐下四寸。任脉）。凡男子奔豚抢心、遗沥失精、五淋、七疝、小便赤涩，妇人经水不调、不受胎孕，针此 
穴。 
临泣穴（从目中上入发际五分陷中，即临泣穴）。足少阳。凡目痛内障、赤白翳、腋肿、胁下痛，针两穴。 
客主人（一名上关）穴（耳前骨上宛中间，开口即空处。足少阳）。凡两额暴痛、口眼歪斜、牙关紧闭、失音不语， 
针两穴。 
期门穴（乳下第二肋疼骨端。足厥阴）。凡伤寒结胁、咳嗽吐脓、腹膨、霍乱、吐泻，妇人热入血室、产后饮食不调， 
针两穴。 
天枢穴（脐两旁，各开二寸。足阳明）。凡夹脐痛冲少腹、赤白痢疾、泄泻、饮食不化，男子血损，妇人血块，针两 
穴。 
肩 穴（肩端两骨间陷中，举臂取之）。手阳明。凡手臂酸痛、不能提物，针两穴。 
曲池穴（屈手按胸，肘弯横纹尖尽处。手阳明）。凡偏风不遂、两手拘挛、臂细无力、肘内寒冷而痛，针两穴。 
手三里穴（曲池下二寸，锐肉端。手阳明）。凡手臂不仁、肘挛疼痛、颊颔红肿、齿痛、瘰 ，针两穴。 
风市穴（膝上七寸。外廉两筋间，端立垂手于股，中指尖到处。足少阳）。凡两腿麻木、左瘫右痪、一切香港脚，针两 
穴。 
内庭穴（足次指三指歧骨陷中。足阳明）。凡水肿、厥逆、咽喉痛、久疟不食、恶闻人声、口歪、齿龋，针两穴。 
行间穴（足大指次指歧骨缝间动脉应手陷中。足厥阴）。凡白浊、尿难、腹胀、心疼、咳逆、吐血、烦闷、短气、手 
足浮肿、四肢厥冷，针两穴。 
大敦穴（足大指端去爪甲韭叶许三毛中。足厥阴）。凡小肠疝气、小便频数、阳上入腹、阴痛偏大、脐腹肿胀而痛、 
尸厥如死、香港脚红肿、妇人血崩，针两穴。 



<目录>太乙神针

<篇名>背面穴道证治

属性：（图见前） 
大椎穴（第三节颈骨下第一节上间。督脉）。凡劳疾遍身发热、诸疟、针此穴。 
身柱穴（大椎穴下三节骨下间。督脉）。凡脊膂强痛、咳吐、螈 、发热，针此穴。 
命门穴（十四节骨下间。督脉）。凡腰腹引痛、头疼如破、里急、螈 ，针此穴。 
肺俞穴（三椎骨下，两旁各开二寸。足太阳）。凡传尸骨蒸、肺痿、吐血、咳嗽、气喘，针两穴。 
风池穴（耳后陷中，按之引耳内。足少阳）。凡耳聋虚鸣、脱颔、口噤、颊痛、牙疼并肿，针两穴。 
膏肓穴（四椎节下两旁各开三寸五分。足太阳）。凡劳伤虚损、肺痿、咯血、咳嗽吐痰、寒热、四肢无力，针两穴。 
脾俞穴（十一椎节下，两旁各开二寸。足太阳）。凡诸般黄胆、四肢不收、痹痛、膈疼、泄痢、翻胃、积聚、疾疟， 
针两穴。 
肾俞穴（十四椎节下，两旁各开二寸。足太阳）。凡腰痛如折、便血、出精、阴痛、身热、耳聋、目KT 、膝挛、 
足寒，针两穴。 
环跳穴（在髀枢中，侧卧屈上足、伸下足取之。大腿曰股，股上曰髀，楗骨之下、大腿之上、两骨合缝之所曰髀枢， 
当环跳穴处也）。楗，健，上声。足少阳。凡中风、中痰、半身不遂、腰胯强直、股痛引肋、不得转身，针两穴。 
会阳穴（尾尻骨两旁，各开二寸。足太阳）。凡痔疮、肠 、两肾尖痛、久泻、久痢、阴汗湿痒、脱肛，针两穴。 
足三里穴（膝下三寸 外廉，以手掌按膝头，中指尖到处，股外旁也。足阳明）。凡翻胃、气膈、肠鸣膨胀、 癖、 
胸胃畜血、咳嗽稠痰、足痿失屐，针两穴。 



<目录>太乙神针

<篇名>太乙神针正面背面穴道诗

属性：看穴先准鼻当中，上入发际三穴 ，神庭（入发）五分上星（入发）倍，（一寸）百会（入发）五寸旋毛宫（三穴俱 
督脉）。天突（在）结喉（下）二寸陷（中），三脘（音管，胃上中下）脐上量（平声）以通，上脘五寸中渐减，中四下 
二勿朦胧。气海脐下寸余五，关元（即丹田）两股（三寸）足函容，再下又加其一寸，穴称中极当中穷（七穴俱任脉）。 
左右两旁共临泣，（足少阳从）目中直上入发五十厘，两客主人（足少阳）耳前骨，开口即空而便知。期门（足厥阴在） 
乳下第二肋，疼骨之端试揣之。天枢（足阳明）以脐为则子，两旁二寸各开驰。肩 肩端两骨缝，肘弯有穴视茫微，肘 
弯横纹尖尽处。（必须）屈手按胸（乃）见（纹尖之）曲池。曲池之下手三里（三穴俱手阳明，曲池相去）二寸锐肉端头 
视（次平声）。正坐垂手两股间，中指尖处风市（上声，足少阳）归。内庭（足阳明）乃在两足指，次三歧骨陷中耳。大 
指次指动中间，谓之行间须载记。再若大指去爪（甲如）韭（叶许），从三毛中大敦（二穴俱是厥阴）是。大椎以上（有 
二骨为）项二骨，大椎（自项骨算起，大椎当第三）以下（为）脊（骨）第一，第三节下体柱名，十四节下命门（三穴 
具督脉）地。风池（足少阳）耳后（寸半）陷中存，按之（则）引耳（内）知的实。肺俞（在两饭匙骨缝中）脾俞肾俞 
（三穴俱足太阳）场，脊骨各开二寸切，（言不移，脊骨）第三（椎下）为肺十一脾，十四又将肾俞列。四椎节下号膏肓 
（足太阳，）各开三寸五分疆。环跳（音条，足少阳）正在髀枢处，务要侧身眠在床，伸其下足屈上足，（以）取之乃可 
识其乡。尻骨两边各（开）二寸，问讯穴名曰会阳（阴，足太阳）。膝下三寸外廉畔，足三里（足阳明）与手殊方，掌 
按膝头中指（尖）尽（处），诲人认法剧精详。穴道取寸法折衷，男左女右手指中，中指第一第二节，相距即寸于此逢。 
按穴治病，针无不愈。方自范毓HT 而后，王大德、沈士元、周雍和诸人皆用之，实予人以易从，切勿以其浅近而 
忽 
之也。此法及诗，自古今医诗集中录出。刘国光识。 



<目录>

<篇名>附雷火针法

属性：治一切闪挫、诸骨节痛及寒湿诸气而畏刺者。方用 
沉香 木香 乳香 茵陈 羌活 干姜 穿山甲（以上各 
三钱） 麝（少许） 祁艾（二两） 
以绵纸半尺，先铺艾、茵于上，次将各药末掺上，卷极紧，收用。 
按定痛穴，笔点记，外用纸六七层隔穴。将卷取太阳真火，用圆珠、火镜皆可燃红（用灯烛烧燃亦可），按穴上，良 
久取起，剪去灰，再烧再按，九次即愈。 
灸一次，念咒一遍。先燃火在手，念咒曰∶ 
雷霆官将，火德星君，药奏奇功，方得三界六腑之神，针藏烈焰，炼成于仙都九转之门，蠲除痛患，扫荡妖氛，吾 
奉南斗六星、太上老君，急急如律令。 
咒毕，即以雷火针按穴灸之。 
此乃孙真人所制，流传至今，颇为灵验。制药时，毋令妇女、鸡、犬见。其方载《针灸大全》。 
又按《御纂医家金鉴》，有雷火神针方，药只三味。歌曰∶ 
雷火神针攻寒湿，附骨疽痛针之宜，丁麝二香共祁艾，燃针痛处功效奇。 
景岳新方因阵内亦有二方，注明治风寒湿毒之气留滞经络，而为痛为肿，不能散者。其一于五月五日，取东引桃枝 
玄皮，长一二寸，两头削如鸡子尖，向灯上燃着，随子患处隔纸数层，以针按灸。一则方法药味与太乙神针相同，惟多 
白芷一味。盖命名虽异，而治病则有同功焉。 

