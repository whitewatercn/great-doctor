中医瑰宝苑
 民间药性赋

山野居士 
 　 
　 　 

民间草药药性赋


（-）寒类药性赋

考其诸药，此类最寒。

天门冬止嗽而清肺肝之火。灯心草清心而止小便之淋。

黄竹根疗黄疸。鱼腥草清暑热。

白槿花治伤咳而除肺痈。薄荷叶清暑气亦可治咳。

坑珠根快膈，健脾，又能除湿消毒。

干葛根止渴，散寒，叶消无名肿毒。

称管柴快膈，理头晕又解三焦火。毛茶根止渴，利水肿，而破淤血滞。

黄荆条除热去脾寒而疗泄泻。瓠丝草去风，退肺热亦治天吊。

欲清火，敛肺而除咳，须用桑白皮。要去胀，止泻以开膈，必资田括根。

菊花心消肿毒而治咳嗽，溪边祥泻脾火可消肿毒。

白杜子除胀，小便能利。金银花止泻，飞扬可疗。

金线芦退寒，治小儿之惊。猪母香祛风，除外热之肿。

甜茶根清肝火，止吐血，性同扁柏叶之效。

苏叶子利水肿，祛疳疟，无异花苋草之功 

也闻知苦荠花健胃，止泻，用叶以塞鼻衄。生毛草消胀，除热，取藤以治惊风。

满天星利大小便，以定惊风之热。观音柴通大小肠，而清无根之火。

白扁竹去疳，杀虫，又利小便。光面草降泻，消肿，亦去疳积。

阑机心清火，烧灰冲酒可治血崩。芒柴根化肺痰，捣叶调汤能疗崩漏。

利大小便，用乎荜解。祛痰去惊，宜乎蠊蜊。

尝闻土茯健苓脾胃，疮疥能除。绿竹心，清心脾惊风可定。

夜合草治秃气，除热而化痰滞。

白半脚消虚肿，利水而通乳窍。

桃寄奴疗吐泻，兼润口渴。山黄连去心火，并医疥疮。

治蛇头之毒,兼乎齿痛,当用苦参根和茶叶根。

除溃疡之痛,并疗瘰疬,宜使夏枯草与鸡吟花。

解脾热,安胎气,除吐秽,使用竹茹。清心火,治吐血,疗伤寒,要取茅根。

金线草镇惊风,催胎,用以酒。扁蓄草去疳积,杀虫,调以糖。

枝子根清肺热而去黄疸,梨柴根解心火而医痢疾。

枇杷叶治逆气以安胎。山半夏治喉痛而化痰。

马蒙根清心去胸膈之痰,用皮藤解毒去疳积之痛。

乃香椒治心痛而截湿疟,老鼠屎除惊风而解信毒。

顺气藤治气急,兼除肺火与肋痛。淡竹叶解虚烦,并退皮热与口干。

芦竹根治咽痛又利血淋,剥皮藤治惊风更疗骨风。

满山百理伤咳,止吐血,可以顺气。天竹根清心火,解诸毒,尤疏风热。

鸡肠草消肿毒,能破淤血。芭蕉头润舌干,可下胞胎;

旧棕灰治吐血，功同破蒲扇;石芥菜防产风,无异黄大嫂。

刺菠茶祛风寒而止咳血,灯台草清肺火而固血崩。

黄柏柴清心热,以除三焦火。长老子平肝风,用疗外疮之毒。

水枧子治肺痈而解骨蒸。蚌蛤草催胎产而开交骨。

蝉退壳去惊风且治目翳,鸡骨柴治伤寒又防产风。

羊蹄菜敷肿毒可消而除疥疮之痒;白茄根治乳痛可止兼洗阴户之肿。

谷精草除目翳，亦可疗白浊。金锁匙治疥疮,更可医蛇伤。

虎耳草疗产后之风。米碎兰止衄鼻之火。

木犀树治腹痛而止泻泄,车前子能明目而利小便。

栝楼根除毒,止渴,且疗咳痰。大禾箭补气,益血,而通心窍。

桕树皮止腹痛，开降气郁。乌抛茶泻肝火,消退眼肿。

治烫伤宜用六月雪。止牙血当使蛇菠。

治小儿口中白点,取乎屏风蕊。疗婴孩口生马牙,用于杉树菰。

乃小青除心火而治口疮与咳伤。京岩草退肝热而疗头疮与惊风。

光桐根以通便,水雍菜除信毒。

冬瓜皮清心火,其子润肺。厚藤根治肋痛,其子顺气。

止吐血用金墨,治泻痢使苦朱。

疗疥疮利水胀,用以蕉叶。退皮热,治痢疾,使以仙草。

车屎帝降泻,可使妇女下胎。酸醋草除热,可定小儿惊风。

从知螺丕草泻肺，开音,而治伤咳。白扁豆清心,止咳而疗逆气。

山乌豆根除胀,健脾,而能补血。白鸡冠花镇惊,止带,可疗痔疮。

穿山甲治冷瘼与唇肿。燕子泥镇小儿之惊风。

黄沙藤祛风而去痧。苦马菜止痛而消肿。

金茶匙散风痰而消惊热之烦。蚯蚓屎滋舌燥,有显耳脓之效。

山生地润肺,滋肾,而治干咳。蕉根叶消肿,治疮,能疗猪瘟。

此百十六种药性之寒而取治焉。

(二) 热类药性赋

药有温热,识宜忝详。

欲温中暖胃用筚拨。要发散风寒使老姜。

一撮针止咳可散寒。山查根行血能止泻。

铁钥匙最解表而驱寒。石楠藤治腰痛亦能发汗。

马屎条去脾胀,疗黄疸,治冷何难。牛舌草消湿疟,治骨疼,健脾尤效。

红髻子止咳嗽，治膨胀以暖血。石步落敛肺阴，医咳嗽于伤寒。

牛膝根利水，行血，理脚气，以助筋骨。

京桔子利水，散寒，消膨胀，兼疗黄疸。

欲发散，去肺风，用以苏叶。要下气，除胁痛，使以苏子。

小樟子驱表寒，并去气痛。凉伞子解寒毒，亦除喉肿。

治僵尸之伤寒，虚资铁甲柴与硬药根。除疳积之泻痢，必用白杨梅与白艾仔。

乌猴柿治疳积之痢，川山龙祛心痛之寒。

柑桔子益脾，能疗肢节之痛。虎头蕉下胎，有破淤血之功。

山靛根去风寒，除咳而利水，且止风痛。

吴茱萸温丹田，止痛而化痰，兼治胀满。

过墙风疗内伤，用酒能除小便之肿。抱子柴开胸膈，用叶可解内部之伤。

紫浮萍发表汗，且治腹痛。肉抛皮利小便，而去水肿。

荆芥去风，加根以治热淋。大甲和肝，并叶可除胁痛。

大叶婆治硬尸之伤寒，能滋血以减痛。乌芹菜婆妇人之淤血，可祛风以调气。

石菖蒲开心窍，解气郁而化痰。羊带铃治肺痈，化脓血而疗骨痛。

治黄疸，医背痈,莫如黄菠茶根。疗身痛，除骨楚,可用黄花仔草。

退虚肿，而攻风利水,全取山南京苋。消盅胀,而破血下胎,独用两头根草。

乌蕨草治两肋及腰膝之痛。梅子兆疗血淋并产后之风。

虾瘼子化风痰应冲家酿之酒。朴地钟止咳嗽须加鸭母之肉。

山柴胡疏肝疗脾肿而去寒热。绿毒草利水除虚胀而疗产风。

山膏药清暑气,涩精,而治头痛。剑刀草治吐血,消肿,解毒而疗血淋。

假死柴除内伤,其叶可医头目眩。胡瓜根治疟疾,其子能疗胁肋痛。

矮脚茶治疥疮,有止咳嗽之功。五色草疗乳疮,能治血崩之效。

红花儿和血散气而除寒。竹蓖草除痛止泻兼温中。

土灶鸡化痰诞,祛风寒,又能下气。威灵仙除脾冷，治心痛,更能利水。

椿树根利风湿,能杀虫,血崩所需。一枝花除咳嗽，能暖血,产妇可用。

栽田菠温脾，能去淤以生新。乌药子疏肝，能顺气而止泻。

要去伤用天辣根。治骨痛使红骨子。

驱骨节之风痛,山荔枝根先而金猫头次之。

攻闭经之淤血,参三七根缓而漆柴根较速。

月月红调月经之先后。阑班根治骨节之疼痛。

乳汁草除寒有接骨之能。针冬花治咳起脾极之效。

瑞仙根治咳，利水肿而腰痛可用。

地杨梅下胎，止伤痛而目翳堪疗。

毛桃根治手指之肿毒,夜下珠疗小产之血崩。

斑鸠菠能发汗以退热,鸡肫皮可消食以健胃。

天地吉配烧酒,以治胁痛。胡椒草除心痛，又疗目翳。

治跌伤,消骨肿，资以赤括。治腹痛，消暑气，用乎香薷。

治心疼，化冷痰,当以香儿油。扶腰软，止心痛,宜以老虎刺。

樟柴片去风,除肿而治心疼。鬼灯笼去毒，医疮而祛风热。

狗脚迹退水肿,能除目翳。棕树根下死胎,可医白浊。

猪母藤治痢殊验。仁和菜降气如神。

鞑苎根除疟疾。桃树叶治头痛。

染旦草能祛寒，有生血之效。香葱根通心窍,有补肾之功。

马鞭草破血，下胎而疗心腹之痛。过山兆消风,顺气而除脾极之疟。

花椒根治心痛,去湿,能消水肿。

此九十五种药性之热而点识之。

(三) 温类药性赋


品药性温,此录存焉。

山人参补气而健脾;金樱子益肾而固精。

半盐碱除肺风,能止咳而化痰。野菊花生新血,除痛以去风。

金石榴散风寒,健脾而止泻。骨碎补疗折伤,滋肾而除痛。

利缺草散寒而止泻。溪笼葱去黄而补肾。

黄花金龟去瘀生新，止咳堪嘉。羊不食草调血补肾,通窍尤良。

野木槿治肺痈,破淤,且医吐脓之病。山蜈蚣疗班蛇,除风,能破产后之淤。

去脾寒用乎地罗汉,疗虚泻宜使地茄根。

欲安胎,利关节,须乎艾梗。疗肋痛，止吐泻,用乎柿蒂。

红曲子根疗蛇头之毒。过路蜈蚣治水湿之泻。

野席草去湿，健脾，能治黄疸。赤曲子消胀,止泻,可医水肿。

椿芽根除冷疟，用涩遗精。告化碗除郁气,以除腹痛。

尉斗草治水泻要调酒。山茄根除风泻要用根。

铁线藤除胁痛，疗疝，而黄疸能医。松树菰去隔日之疟,而吐血能止。

鸡脚迹祛风止痢,可疗血崩。馒头子治牙关闭,能消咽肿。

山香附散气郁而补血。铁马鞭治痢止痛而发表。

疗伤咳润肺用大头,定惊风破淤使钩藤。

除骨蒸，补肾何首乌有准。治头风，安胎野苎麻无疑。

紫金藤治腹痛止泻而痢疾堪疗。糖蜂藤逐风滋肾而脱肛可治。

蓖麻子能下不活之胎及胎衣不下。铁牛贯能解痰痈之急并内伤咳嗽。

山黄精补肾而安神。瓜子金除咳而益肾。

疗乳肿之毒,用乎蒲公英。消喉中之哦,当使乌不采。

若乎柿树兆祛寒,能除肢节之肿痛。四贴金驱毒，亦治闭滞之血痞。

山荞麦散寒，除外肿之毒。珍珠宝治风,消盅胀之形。

千人扯能提大肠之脱。铁梧桐能消脾极之患。

鸭雄草补脾虚而消疳积。木解根养肺阴而益脾胃。

欲除咳利水,当以山岩珠。治产后寒淤,用以沙糖子。

除腹痛去淤血,益母草如神。破淤血消风热,禾杀子甚验。

猎扎衣治横产而下胞衣。香橼根消脾极而除痞气。

山蓼草消腹胀。五爪龙治血崩。

旧桔皮化咳痰，定风柴止腰痛。

标柴根可治产后之寒热。槟枫柴能疗病后之膝痛。

老鸦草治血淋而疗脱肛。杉木芯利水湿而治白带。

锅盖炭研末，能治心痛。水柳花捣敷可医飞疡。

此六十六种温药之性随症详审,施治可也。

(四) 平类药性赋

药有平和，医家当忆。

茱利子健脾而疗崩漏。牛乳根滋肾而止咳嗽。

屏枫树平肝肺之火。趋眉草止水湿之泻。

豆荚子去疳积,而镇小儿之惊。老鸦半治寒热而疗悲脊之痈毒。

桃仁破血宽肠,亦治头痛。百合清肺除咳,能疗脱肛。

山砂仁去胀温胃，兼能安胎。山甘草清热解毒,更可和药。

泻肝火，去目翳,宜用木贼。宽胸膈,消胀气,可使青皮。

风草子清热解毒,而治小儿惊风。薏米根健脾化痰，能疗肺痈脓血。

此十四味平和之药择而用之。


综上青草诸药,共为二百九十一种,均系前人流传,性有寒热温平,端赖后人审慎择用可耳。



民间百草药性赋


寒性药赋

医始歧黄,药从百草，虽各家之备载非成赋而难明,诸药赋性,首类为寒。

观音竹行血清金,佛甲草解毒退肿。

六月霜止痉定惊,还治肺热咳血。

五路白解毒化湿,更疗流火痛风。

铁凉伞鹅尾珠利咽平肝,金甘精鹤舌草利尿泻肺。

润肺去痰兮有石莲花,而定喘还有盆鱼草。

平肝活络兮有蓬莱竹,而清血则用佛桑花。

有刺拦路虎解毒杀菌,倒挂仙人掌消肿定痛。

闻之昙花平木清金,律草健胃益气。

冬瓜苦瓜能利水而解烦渴,紫参苦参会清血而用驱虫。

海通偏中之宜,扁蓄通淋之力

白布沙清金而止咳血,黄天竺泻木又会舒筋。

贯众清肠胃止崩带又化骨鲠,

漏芦平肝肺祛风湿兼通乳痈。

降魔杵散气避温,仙人掌消肿去淤。

又有凤尾草对咳血有功,鸡冠花止痛痢多效。

菠菱菜根通肠胃而解酒毒,水芙蓉花清肺肝且消毒肿。

鸡舌草虾瘼草解毒通淋,虎耳草猕猴桃凉肾清暑。

野青仔清凉,杨柳根行水。

入肝胆化瘀结多用白毛藤,通三焦利风湿更以紫竹菜。

水浮莲消肿排脓,白茶花凉胃止血。

安海豆爿草止呕血更治晕眩,

四川金钱草止咯血又医咳嗽。

还有仙钻草强心,人竹草平木。

黄花草解毒杀虫,白毛串更能消肿。

肖山虎通经散结,水仙花只用消痈。

疗只治癣有野萝菔,清暑疏风用风不动。

山豆仔宁嗽治热痢可能,上己菜明目利诸淋尤善。

野苎疗丹毒,梓根治热淋。

又如双龙须活血利水,七姐妹行气排脓。

白花刺刺蓉通利关节,白花风不动活血舒筋。

芭蕉根解热毒兼清胃火,螺丕草疗水肿更治创伤。

白石薯除疔疮痈疖,龙舌草清咽喉积疳。

鲜地榆止敛,鲜地骨清凉,山黄花清解,土黄柏泻热。

玉詹花解诸毒又下骨鲠之能,复老草消风肿兼除黄疸之效。

芦笋根泻肺热喘促,白藓皮除风湿痹麻。

是以马齿苋润肠胃,狗尾草泄膀胱热。

盆莲散瘀,黄毒去痰。

天芥菜解毒,天门冬滋肾。

西瓜皮,黄瓜皮,凉肺胃又疗黄疸;

白茅根，鲜芦根,清肝肺并止呕逆。

蒉草头化痰利尿,丝瓜根解毒透疮。

土梅花生津止渴,解暑除烦,而土银花解毒。

白桦菜除风祛痹,消毒截疟,而白竹菜利湿。

又如桑树根逐风,豆爿草化痰。

溪柳健身，麻柳固涩,白薇滋养,白前降痰。

犁头草疗疔疮之结毒,苦刺根清湿热以通淋。

消瘿瘤须七层宝塔,除翳泪用天青地白。

白薯莨散结还治鸠疽之毒,蛇不见降火,又疗惊风之症。

叶下珠疗夜盲而小儿羊痫亦治,

楮实子壮筋骨而大众盅毒也医。

再有荸荠解渴化痰,石花益精明目。

山枝子根泻三焦,白木槿花凉肺胃。

败酱草破淤排脓,望江南键胃祛毒。

天泡草入胆降心,五爪龙削痈凉血。


此一百一十种药性之寒者也。

热性药赋



再有热药,亦当审记。

马蹄金快胸消瘿,鸡姆眼行气活血。

火焰去腐杀虫又疗顽癣,青椒健脾祛冷也治寒疝。

野枇杷消肿胀破疵瑕,金石榴涩肠胃止痢泄。

生姜散寒止呕,大蒜止痢灭菌。

小茴香消痞散寒,大枫子祛风燥湿。

山鸡椒下气消食外疗顽痒之能,

弥陀花定喘止痛原为麻醉之用。

闻之椒栗利腰膝,木瓜通骨络。

山附子内服通络去风,水竹逃外用杀虫止痒。

禅杖用铁打更疗穿掌,狼毒敷顽癣还治蛇疔。

蓖麻草通窍又能破积,番椒根温中亦可杀虫。

红花通经消肿,紫燕散寒驱风。

木天蓼破疵积风痨不治,除虫菊杀虫虱大毒须防。

又有祛风散寒须用铁凉伞,舒筋活血原以金锁匙。

牛插鼻消水肿更疗鼓胀,羊仔耳通经络又祛风邪。

米果叶头暖胃止痛,荔枝根理疝定痛。

桔树根健胃化痰行滞,韭菜头活血散淤壮阳。

地胡椒宣窍活血,红番苋定痛调经。

绿心川山七医血淤肿瘤,八卦拦路虎治流注疥癣。

还是吊兰花解毒消痈,穿骨草除痰祛湿。

醉罗汉能通经续骨,溪瓢羹会推陈出新。

虎头蕉通痹,布娘蒿杀虫。

柚树叶宣风消脓去胀,通莲根消痞散结破暇。

野茱蓉治痈疽蛇伤可用,银茶匙止血痛折创不佳。

鸟不踏透骨追风,千人拔消肿化气。

又如烟草顺气,野菊杀虫。

解蛇蝎蜈蚣诸毒有苍蝇草,毒虾蝌河豚之类用地棉根。

香橼根化气定喘,野苋菜解毒散疸。

红根草内服用治流风,野芹菜外敷可疗眼病。

桉树叶外治臁疮,金橘根内舒气郁。

软接骨草疗伤后咳痛,野猴柿根治经乱徵疝。

醉鱼草逐饮化痰并嘴鱼类。

止血草生新化腐又止血伤。


此六十二种药性之热者也。 温性药赋


药性属温,大家应识。


广角祛风,罗勒消肿。

直百部治咳杀菌,土南星敷痈攻毒。

鹿蹄草内强筋骨,龙舌兰外理溃疡。

洋桃杵疗恶疮徵盅,枫果根肿毒痈瑕。

桧花能避邪气,杉木会祛贼风。

乌桕叶利水而解蛇伤,杨梅根调气还疗癌膈。

又若戈革草益气强筋木棉花降痰消肿。

鱼腥草内治感冒风寒,牛屎花外用湿毒疮疥。

白鱼柯疏风活血,金打蛇去淤生新。

八楞桔内消积滞,夹竹桃外理肿痛。

腊梅花解暑外治灼伤,木蝴蝶活血还敷跌伤。

瓜子金根祛风活血,白玉兰花健胃醒脾。

还有外理创伤之苦树,内强腰膝之胡桃。

石菖蒲宣窍,金钱蒲逐痰。

土荆芥疏风,土紫苏解表。

凤仙花通经还治骨鲠,鸭脚掌除痰又解蛇伤。

黄芪仔舒筋,溪菊花调血。

臭牡丹散瘀,野白芨生肌。

野芋散结,天芋生新,均为外用。

巡夏化痰,土夏降逆,皆做内医。

夫石楠祛湿强筋,苦马解毒通乳。

早稻头补虚消导,麒麟尾辟痰生新。

土木香行气叶可生肌,山泽漆通乳外疗掌毒。

菊花土三七有行瘀定痛之功。黄花玉如意会消瑕利隔之功。

稀签草,南蛇藤同利关节,一用解毒,一则定痛。

鲜泽兰,黑山姜均通经络,一用灭菌,一会止痛。

白根草能祛风镇咳,独脚莲会散结排脓。

又若拳头草活络,入骨丹和血。

白土牛膝活血通经,南五味子生津敛气。

通六脉强腰膝狗脊之功,利四肢除风湿猴姜之力。

山枇杷行气养营,山葡萄祛风益卫。

蛇床子祛湿特疗阴痒,羊踯躅除风更治痹顽。

喉咙草宣肺降气,定经草补血温经。

红萱渗湿,槐木术竦风。

黄花龟外用解毒,穿山龙内疗舒郁。

鸡屎藤利关节又治阴疽。橄榄根活筋骨兼治哦症。

金樱根止带固精,珍珠菊散徵活血。


此七十四种药性之温者也。

平性药赋

还有平性,总须尽悉。

万年青催生利咽,千里红定痫平肝。

凤凰藤活血,蝙蝠葛止通。

六角仙解毒止痛,七星剑消肿排脓。

单双叶石枣入肝而双益精单滋养。

金银线钓虾谟而金追毒,银止疼。

玉米须涩精,金菠菠益气。

三把莲平肝熄风,千金藤舒筋和血。

千斤坠行气破血,七叶金解毒祛风。

又有雁来红宣风,马贻艮利湿。

榆树叶疗淋病肿毒,野麻草治痢疾痔疮。

白蔹泻火,虹霓剑清肺;红通渗湿,仙人鞭平肝。

檀香线利湿祛风,牡丹花除烦泻火。

金侧柏定痉,铁角莲消疝。

紫金牛消炎化瘀,土石斛除湿养阴。

如若治萎痹有土牛膝,疗淋浊用红石莲。

苦郎树治肿止痒,含羞草防疹避疫。

旧瓠壳之功能消水肿,山棕草之性可镇热咳。

泊壁下疏风化湿,铺地锦催乳通经。

刀豆壳利肠胃而呃逆,油麻槁消肿满而除喘促。

龙须草活血,龙舌草利咽。

犬脚骨解毒,鸡胶藤平胃。

还是欧缬草治痈疽风痹,土葛藤疗饥热肠风。

紫花血见愁疏风活血,耳叶牛皮消行气化痰。

肝风草平肝,肺形草宣肺。

胭脂仙人掌消肿定痛,寄生七星剑利水化痰。

月桔能化痰理气,瓦松可止血敛疮。

丝瓜根通络,茄根活血,

地桥利水,杜桥催生。

还有白蓼草解肌,黑泥根清血。

白枣治眼中多泪,胡麻疗孩辈头疮。

委陵菜能化气疏肝,紫萎根会扶肝强胃

忽布平肺肝之热,问荆止吐衄诸血。

土木加杀疳虫,蒲公英疗乳病。

紫云英止血定痛,茯苓菜利水清热。

又如萎竹根活血,野猴蔗定喘。

仙球健胃,寒莓益精。

健脾快胃之蚕豆,清热利湿之野梅。

向日葵花渗湿又会催生,

水涨菊根理疝还能散结。

红叶活血,白通安神。

野薄荷发表驱风,土甘草和中镇咳。

透骨草行血,布田花消炎。

杜瓜根治结,紫珠草疗伤。

又如利咽解毒芥兰菜,宽肠除盅芋头柄。

箩卜干止痢,篦梳剑排脓。

杜鹃花解毒,澎蜞菊治疔。

小叶下红活血利水,白石榴花治痢杀疣。

金钗斛清金,独脚莲降火。

石橄榄驱风,土茯苓利湿。

白天竹平肝,白两金清肺。

白水鸡花凉血,小金钱莲化痰。

又有水烛草止疮血,龙牙草敛咯血。

玫瑰花和肝血,地耳草消淤血。

过路蜈蚣疗齿蛇,而治创伤。

潭兰石斛医肺痿,而治掌毒。

大叶下红医乳炎,又治疔疮。

白石榴根除风湿又利关节。

云英叶散结消瘿,香线草清热渗湿。


此一百一十二种药性之平者也。

 　 
