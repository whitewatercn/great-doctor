
<篇名>杂病心法要诀
书名：杂病心法要诀
作者：吴谦等  
朝代：清  
年份：公元1644-1911年  



<目录>卷一

<篇名>中风总括

属性：风从外中伤肢体，痰火内发病心官，体伤不仁与不用，心病神昏不语言。当分中络 
经腑脏，更审虚实寒热痰，脱证撒手为脾绝，开口眼合是心肝，遗尿肾绝鼾声肺，闭证握 
固紧牙关，初以通关先取嚏，痰壅不下吐为先。 
【注】风，谓虚邪，贼风从外而中伤人四肢躯体，故名曰中风，痰火，谓痰火从内而 
发，病患心主之官，故名曰痰火。体中风邪，轻则顽麻不仁，重则瘫痪不用。心病痰火，轻 
则舌强难语，重则痰壅神昏。此证或内或外，单病轻，兼病重，当细辨其中络。中经，中 
腑，中脏，及中经络兼中腑脏。并细审其兼虚、兼实、兼寒、兼热、兼痰，与夫脱证、闭 
证之浅深缓急而治之，凡国中宜先用通关散取嚏，有嚏可治，无嚏多死。口噤者，用开 
关散，擦牙软之，痰涎壅盛，用诸吐法涌之。若口噤不开，汤药不能下咽者，则将应服之 
药，随引调如面茶，含在不病患口内，用苇管或笔管插入病患鼻孔，使气连药吹之，其 
药自能入咽。不可用金器撬之，恐伤齿也。 
【按】中风一证，分中血脉、中腑、中脏，始自李东垣，中血脉者，大秦艽汤；中腑者， 
小续命汤；中脏者，三化汤。然从未见有三化汤中脏之证，惟《金匮》书中分为四证∶曰 
络、曰经、曰腑、曰脏，其说最为的当，可为后世法。盖口眼 斜，肌肤不仁，邪在络 
也；左右不遂，筋骨不用，邪在经也；昏不识人，便尿阻隔，邪在腑也；神昏不语，唇 
缓涎出，邪在脏也。学人细阅诸家之论，自知不谬云尔。 



<目录>卷一

<篇名>中风死候

属性：寸口脉平卒中死，生气独绝暴脱之，五脏几息呼吸泯，譬如堕溺岂能期。脉来一息 
七八至，不大不小尚能医，大小浮昼沉夜死，脉绝不至死何疑。脱证并见皆死候，摇头上 
窜气长嘘，喘汗如油痰拽锯，肉脱筋痛发枯直。 
【注】寸口脉平，谓寸、关、尺脉俱平之人，忽然卒中而死者，皆因中邪太甚，闭塞 
九窍天真之气，不能与人之生气相通，则独绝于内也。譬如堕跌溺水，岂能预期其死耶！ 
脉来一息七、八至者，不大不小虽困可治。若大而无伦，小而如纤，浮主昼死，沉主夜死， 
不可治也。五脏脱证，若三脏，四脏并见，及摇头上窜等证，皆死候也。 
\x通关散 开关散 熏鼻法 解语法\x 
通关星皂细荷半，开关乌梅冰片南，巴油纸皂烟熏鼻，龟尿舌下点难言。 
【注】通关散∶南星、皂角、细辛、薄荷、生半夏为末。吹鼻有嚏可治。开关散∶乌梅 
肉、冰片、生南星为末，擦牙，其噤可开。巴豆油纸卷皂角末，烧烟熏入鼻内，人事自省。 
取龟尿点在舌下，言语自易。 
\x三圣散 瓜蒂散 全蝎散 五元散 巴矾丸\x 
无汗吐宜防藜蒂，有汗瓜蒂入蝎全，重剂藜豆矾皂胆，痰壅吐以巴矾丸。 
【注】痰涎壅盛，无汗表实，用三圣散，即防风、藜芦、瓜蒂吐之。有汗里实，用瓜 
蒂散，即瓜蒂、赤小豆，或用全蝎散，即瓜蒂散加全蝎吐之。此皆吐之轻剂也，甚则用 
五元散，乃藜芦、赤小豆，白矾、皂角、胆矾、巴矾丸，即巴豆，枯白矾吐之。 
\x乌药顺气散\x 
乌药顺气实中络， 斜顽麻风注疼，麻黄枳桔乌蚕共，白芷干姜陈草芎。 
【注】实中络，谓风邪中络之人，形气实者也。 斜，口眼歪斜也。顽麻，肌肤麻木 
也。风注疼，风气攻注骨节疼也。是方麻黄、枳壳、桔梗、乌药、僵蚕、白芷、陈皮、干 
姜、甘草、川芎也。 
\x大秦艽汤\x 
大秦艽汤虚中络， 斜偏废减参珍，秦艽生地石膏共，羌独防芷细辛芩。 
【注】虚中络，谓风邪中络之人，形气虚 
者也。偏废，谓半身不遂也。减参珍，谓八珍汤减去人参，加入秦艽、生地。石膏。羌 
活、独活、白芷、防风、细辛、黄芩也。偏废是中经之证，而亦可治之者，以此方能养 
血荣筋，为久病风人调理之剂。 
\x换骨丹\x 
中经气实宜换骨， 斜瘫痪芷芎防，冰麝朱香槐苦味，仙人麻首蔓苍桑。 
【注】中经气实，谓风邪中经之人，形气实也。瘫，左不用也；痪，右不用也。换骨 
丹∶白芷、川芎，防风、冰片、麝香、朱砂、木香、槐角、苦参、五味子，葳灵仙、人参、 
麻黄膏、何首乌、蔓荆子、苍术、桑皮也，麻黄膏者，以麻黄熬成膏，和煎药为丸，朱砂 
滚衣也。 
\x小续命汤\x 
小续命汤虚经络，八风五痹总能全，麻杏桂芍通营卫，参草归芎气血宣，风淫防风 
湿淫己，黄芩热淫附子寒，春夏石膏知母入，秋冬桂附倍加添。 
【注】虚经络，谓风邪中经。中络之人，形气虚也，八风，谓八方之邪风中人为病也。 
五痹，详见痹门要诀中。 
\x黄 五物汤\x 
黄 五物虚经络，偏废虚风无力瘫，心 
清语謇因舌软，舌强神浊是火痰，补卫黄 起不用，益营芍桂枣姜煎，左加当归下牛膝， 
筋瓜骨虎附经添。 
【注】黄 五物汤，治因虚召风，中人经络而病半身不遂者。然审其人若舌强难言，神 
气不清，则是痰火为病，不宜此方，若心清语謇，舌软无力难言者，乃是营卫不足之病， 
宜用此方。经曰∶卫虚则不用，营虚则不仁。此方君黄 而补卫，以起不用；臣桂枝、白 
芍而益营，以治不仁；佐生姜、大枣以和营卫也。不仁不用在右者属气，宜倍加黄 ；在 
左者属血，则加当归。在下两腿两膝软者，则加牛膝；骨软不能久立者，则加虎骨；筋软 
难于屈伸者，则加木瓜；周身或左或右经络不宣通者，则加炮附子，有寒者亦加之。此 
方屡试屡效者，其功力专于补外，所以不用人参补内、甘草补中也。 
\x三化汤 搜风顺气丸\x 
三化气实风中腑，昏冒闭满小承羌。形气俱虚及风燥，搜风顺气自然康。 
【注】气实风中腑，谓风邪中腑之人，形气实也。昏冒，谓神昏不知人也。闭满，谓 
二便阻隔腹满胀也，小承羌，谓小承气汤（浓朴、枳实，大黄）加羌活，即三化汤也。 
若其人形气俱虚，则当以搜风顺气丸缓缓治之，自然康也，久病风之人，大便多结燥，谓 
之风燥。或用续命汤汗过，三化汤下过，津液枯干，以致结燥。凡病不论中经络脏腑，但 
有二便阻隔，形气不足，难堪攻下者，均宜此法，以搜六腑之风，通肠胃中之气，二便 
自利矣。 
\x牛黄清心丸\x 
牛黄清心实中藏，痰壅神昏不语言，口眼 斜形气盛，两手握固紧牙关。 
【注】牛黄清心丸，治风邪中脏之人，形气俱实，其证痰涎壅塞，神昏不能言语，口 
眼斜，形气满盛，两手握固，牙关紧急之闭证，皆可服之。 
\x参附汤\x 
参附汤治虚中脏，唇缓涎出不语言，昏不知人身偏废，五脱证见倍参煎。 
【注】参附汤，即人参、附子也，治风邪中脏之人，形气俱虚，其证唇缓不收，痰涎流出， 
神昏不语，身肢偏废，或与五脏脱证并见，宜大倍人参，先固虚脱，次治风邪可也。 
\x千金还魂汤\x 
经络闭证卒中恶，气促神昏不识人，无汗拘急身偏痛，肉桂麻草杏还魂。 
【注】经络闭证，谓风邪中经络之闭证也。气促，谓气粗盛也，无汗四肢拘急，身体偏 
痛，乃表邪固闭，宜用肉桂、麻黄、甘草、杏仁，即还魂汤以开之。 
\x夺命散\x 
脏腑闭证腹满闭，昏噤痰结在喉间，危急汤药不能下，夺命巴芷半葶南。 
【注】脏腑闭证，谓风邪中脏腑之闭证也。腹满闭，谓腹满二便闭也。兼之神昏口噤不 
开，结痰喉间不下，宜用是方吐下之，巴豆、白芷，半夏、葶苈、生南星也。 
\x三生饮\x 
三生饮治中风寒，厥逆沉伏涌气痰、星香乌附俱生用，气虚加参脱倍添。 
【注】中风寒，谓不论经络脏腑、风邪中脏寒之人也。厥逆，谓四肢冷也。沉伏，谓 
六脉沉伏也。是方生南星、生川乌、生附子、木香也。惟寒盛气实者宜之。若气虚者加人 
参，虚极将脱者大倍人参，始可用之而无倒戈之害也。 
\x祛风至宝汤\x 
祛风至宝中风热，浮数面赤热而烦，通圣加蝎天麻细，白附羌独连柏蚕。 
【注】中风热，谓不论经络脏腑，风邪中腑热之人也。浮数，谓六脉浮数也。热而烦， 
谓身热心烦也。通圣，谓防风通圣散，方中加全蝎、天麻、细辛、白附、羌活、独活、黄 
柏、黄连、僵蚕也。防风通圣散，详在伤寒门。 
\x青州白丸子\x 
青州白丸中风痰， 斜瘫痪涌痰涎，小儿惊痰为妙药，白附乌星半夏丸。 
【注】中风痰，谓不论经络脏腑、风邪中表，有痰饮之人也。涌痰涎，谓痰涎涌盛也。 
是方生白附子、生川乌，生南星、生半夏、法制为丸也。 
\x羌活愈风汤\x 
羌活愈风治外中，手足无力语出难，肌肉微掣不仁用，大秦艽汤参再添，官桂黄 
杜防己，知枳柴荷蔓菊前，苍麻半朴杞地骨，调理诸风症可安。 
【注】治外中，谓风从外中之病也，此病之来，必有先兆，如手足无力，语言謇涩，时 
有肌肉微动牵掣，大指次指麻木不用，皆风邪外中之先兆也，宜用此汤。大秦艽汤参再 
添，谓大秦艽汤方中，再添人参、官桂、黄 、杜仲、防己、知母、枳壳、柴胡、薄荷、 
蔓荆子、菊花、前胡、苍术、麻黄、半夏、浓朴、枸杞、地骨皮也。调理诸风症可安，谓 
凡中风内邪将除，外邪渐尽，更服此药调理，以行导诸经，久则大风悉去，清浊自分，荣 
卫自和矣。 
\x清热化痰汤\x 
清热化痰治内发，神短忽忽语失常，头眩脚软六君麦，芩连菖枳竹星香。 
【注】治内发，谓痰火内发之病也。此病之来，必有先兆，如神短忽忽，言语失常，上 
盛下虚，头眩脚软，皆痰火内发之先兆也，宜用此汤，即人参、白术、茯苓、甘草、橘红、 
半夏、麦冬、黄芩、黄连、石菖蒲、枳实、竹茹，南星、木香也。 
\x地黄饮子\x 
四肢不收无痛痱，偏枯身偏不用疼，其言不变志不乱，邪在分腠五物能。甚不能言 
为喑痱，夺厥入脏病多凶，地黄桂附蓉巴远，萸斛冬味薄菖苓。 
【注】风痱、偏枯、喑痱三病，皆属外中，而有微甚浅深之别也。风痱，谓四肢不收，身 
无痛处，偏枯，谓半身不遂，身有痛处。其言不变志不乱，乃邪微浅，病在分腠荣卫之 
间，以黄 五物汤能补荣卫而散风邪也。甚者不能言，志乱神昏，则为喑痱，乃肾虚内 
夺，少阴不至而厥，其邪已入于脏，故曰病多凶也。地黄饮子是治肾虚内夺之方，是方 
熟地、肉桂、附子、肉苁蓉、巴戟、远志、山萸、石斛、麦冬、五味子、薄荷、石菖蒲、茯 
苓也。 
\x涤痰汤\x 
涤痰内发迷心窍，舌强难言参蒲星，温胆热盛芩连入，神昏便闭滚痰攻。 
【注】内发，谓痰火内发，迷人心窍，令人精神恍惚，舌强难言也。涤痰汤，即人参、 
菖蒲、南星、合温胆汤也，温胆汤，橘红、半夏、茯苓、甘草、竹茹、枳实也。热盛加黄 
芩、黄连，大小二便闭，用礞石滚痰丸攻之可也。 



<目录>卷一

<篇名>类中风总括

属性：类中类乎中风证，尸厥中虚气食寒，火湿暑恶皆昏厥，辨在 斜偏废间。 
【注】类中风证，皆名尸厥，谓形厥而气不厥也，故口鼻无气，状类死尸而脉自动也。 
中虚、中气、中食、中寒、中火、中湿、中暑、中恶等证，虽忽然昏倒，人事不省，类 
乎真中风病，但不见口眼 斜，偏废不仁不用等证，自可辨也。 
\x独参汤 参附汤 星香汤 三物备急丹 夺命散\x 
尸厥无气而脉动，或脉微细有无间。缘于病后气血竭，人参参附星香痰，气闭腹满 
二便闭，或腹急痛备急丹，服后转鸣吐下验，喉间痰结夺命先。 
【注】尸厥之证，有虚、有实，虚者，以独参汤。虚兼寒者，以参附汤。虚兼痰者，以 
星香饮加人参汤。实者气闭似死，脉动有力，腹满胀，二便闭或腹急痛，气闭，前后不通 
者，以备急丹。实兼痰者，以夺命散。 
\x补中益气汤 生脉补精汤\x 
补中益气疗虚中，烦劳过度气不升，虚冒有痰加苓半，欲冒生麦地归茸。 
【注】补中益气汤治虚中之证，即李杲所云∶内伤气虚之人，烦劳过度，清气不升，忽 
然昏冒也。欲冒，谓因房劳过度昏冒也。生脉饮即人参、麦冬、五味子合熟地、当归、鹿 
茸，名曰生脉补精也。 
\x木香调气饮\x 
木香调气实气中，暴怒气逆噤昏痰，风浮肢温气沉冷，木藿砂蔻草丁檀。 
【注】实气中，谓形气俱实之人中气也。因暴怒气逆，忽然昏倒噤急也。风浮肢温气 
沉冷，谓中风之人，脉浮手足温，中气之人，脉沉手足冷，可别也。是方木香，藿香、砂 
仁、白蔻、甘草、丁香、檀香也。 
\x八味顺气散\x 
八味顺气虚气中，标本兼施邪正安，参苓术草扶元气，乌芷青陈利气痰。 
【注】虚气中，谓形气俱虚之人中气也。宜用此标本兼施，邪正相安之剂也。 
\x瓜蒂散 姜盐汤\x 
食中过饱感寒风，或因怒恼塞胸中，忽然昏厥肢不举，瓜蒂姜盐探吐平。 
【注】瓜蒂散，挟痰者用之。姜汤，挟寒者用之。盐汤，过食者用之。探吐，谓作此 
汤数盅，令病者饮一盅，随用指探吐，不吐再饮再探，以吐通快为度，可立愈也。 
\x附子理中汤\x 
附子理中疗寒中，腹痛拘急噤牙关，有汗身寒或吐泻，附子参术草姜干，无汗身寒 
加麻细，阴毒川乌用生煎，呕吐丁香吴萸入，脉微欲绝倍参添。 
【注】寒中之证，即腹痛诸证者是也，宜用附子理中汤。若无汗加麻黄。细辛，阴毒 
加生川乌，呕吐加丁香、吴茱萸，脉微欲绝倍加人参，阴毒寒极也，详在《伤寒心法》。 
\x凉膈散\x 
凉膈火中神昏冒，栀翘芩薄草硝黄，兼治一切胸膈热，便燥谵妄与斑狂。 
【注】火中之证，即刘完素所云∶七情过极，五志之火内发，则令人昏倒无知，筋骨 
不用也。 
\x香薷饮 藿香正气散 辰砂益元散 熨脐法 苍术白虎汤 人参白虎汤\x 
暑中须分阴与阳，阴邪无汗似寒伤，壮热心烦或呕泻，香薷扁朴二香汤 
，更兼昏愦蒸蒸汗，面垢喘渴证为阳，不省熨脐灌蒜水，益元苍参白虎汤。 
【注】阴邪无汗似寒伤，谓暑中阴邪，似伤寒头痛身痛，恶寒无汗，而更壮热心烦，或 
呕或泻也，得之于受暑纳凉，寒外暑内，宜香薷饮。二香汤，谓香薷饮合藿香正气饮，详 
在霍乱门，若有如上之证，更兼精神昏愦，蒸蒸自汗，面垢喘渴，则为暑中阳邪，得之于 
赤日长途，中外皆热，国中昏愦不省者，急以热物熨脐，蒜汁合水灌之即省，继以辰砂 
益元散。气实者，苍术白虎汤，气虚者，人参白虎汤，选而用之可也。 
\x渗湿汤\x 
渗湿湿中内昏冒，震亨湿热热生痰，浓味醇酒生冷水，胃苓香附抚砂连。 
【注】湿中内，谓湿从内生之病，即朱震亨所云∶湿热生痰，昏冒之证，得之于伤浓 
味醇酒生冷水物过节也。渗湿汤，即胃苓汤加香附、抚芎、砂仁、黄连。 
\x除湿汤\x 
除湿阴雨湿蒸雾，卧湿涉水瘴山岚，头身重痛便溏肿，羌 升柴防水煎。 
【注】除湿汤，即羌活、 本、升麻、柴胡、防风、苍术，治湿因外中。得之于天阴 
淫雨，晴后湿蒸，早晨雾露，及久卧湿地，远行涉水，瘴气山岚。其证头身重痛，甚而 
昏冒大便溏泻，皮肤浮肿也。 
\x调气平胃散\x 
调气平胃疗恶中。庙冢忤恶卒然昏。面黑错忘苏合主，次以木香平胃匀。 
【注】苏合主，谓中恶之病，以苏合香丸为主也。次以木香平胃匀，谓以中气木香调 
气散之方，合平胃散之药调理也。 



<目录>卷一

<篇名>伤风总括

属性：伤风属肺咳声重，鼻塞喷嚏涕流清，鼻渊脑热不喷嚏，浊涕秽久必鼻红。 
【注】伤风属肺，故喷嚏也，鼻渊属脑，故不喷嚏也。伤风寒邪，故涕清也，鼻渊热 
邪，故涕浊也。鼻渊病久或有秽气，则热深，故脑衄鼻血也。 
\x川芎茶调散\x 
参苏饮治虚伤风，实者茶调及头疼，芎芷薄草羌茶细，荆防痰半热膏清。 
【注】参苏饮方，在咳嗽门，治气虚之人伤风之病。若气实者，用川芎茶调散，即川 
芎、白芷、薄荷、甘草、羌活、茶叶、细辛、荆芥、防风，伤风头痛者，亦可用也，有痰 
者加半夏清痰，有热者加石膏清热可也。 
\x苍耳散\x 
苍耳散治鼻渊病，风热入脑瞑头疼，涕流不止鼻塞热，苍耳辛夷芷薄葱。 
【注】鼻渊病属风热入脑，故目瞑而头疼涕流不止，较之伤风为甚焉，鼻塞，气不利 
也。热，鼻孔中热也，甚者，孔热而痛及其脑也。苍耳散，即苍耳子炒去刺，研破一两， 
加辛夷三钱，白芷、薄荷各一钱，葱三茎也。 
\x黄连防风通圣散\x 
鼻渊初病施苍耳，黄连防风久病方，孔痛胆调冰硼散，鼻血犀角地黄汤。 
【注】鼻渊，风热伤脑之病，初病则风邪盛，故用苍耳散，以散为主，久病则热郁深， 
故用防风通圣散加黄连，以清为主也。热气涌涕伤其鼻孔成疮故痛也，宜以猪胆汁调冰 
硼散敷之。热蕴于脑，伤及所过营血故衄也。宜以犀角地黄汤凉之可也。 



<目录>卷一

<篇名>痉病总括

属性：痉病项强背反张，有汗为柔无汗刚，生产血多过汗后，溃疮犬咬破风伤。 
【注】痉病之证，详在《伤寒心法》，有汗为柔痉，无汗为刚痉。产后去血过多，伤 
寒发汗过多，则为内因。溃疡破伤、狗咬，则为外因。皆风邪乘虚入太阳经而成此病也。 



<目录>卷一

<篇名>痉病死证

属性：痉证脉散多应死，反张离席一掌亡，眼小目瞪昏不语，额汗如珠命必伤。 
【注】反张离席一掌，谓离席四五指许也。眼小，谓目睫紧小也。目瞪，谓眼珠不转也。 
\x葛根汤 桂枝加葛根汤 小续命汤 桂枝加附子汤 当归补血汤 大承气汤 桃仁承气汤\x 
刚痉葛根汤发汗，柔痉桂枝加葛良，若兼杂因小续命，过汗桂枝加附汤，伤血桂枝 
合补血，里实瘀血承气方，溃疡十全加风药，破伤狗咬另参详。 
【注】刚痉用葛根汤，即桂枝汤加麻黄、葛根。柔痉用桂枝加葛根汤，即桂枝汤加葛 
根汗之。杂因，谓风寒湿杂揉为病，用小续命汤，随风寒湿轻重治之。过汗表虚，汗出 
不止，因而成痉，用桂枝加附子汤，即桂枝汤加附子也。伤血，谓产后金疮大伤血后，用 
桂枝汤合补血汤，即当归黄 也。里实，谓痉病腹满二便闭，以大承气汤。及产后恶露 
不尽，少腹硬急，以桃仁承气汤下之。溃疡去脓血过多，为风所袭者，用十全大补汤加 
祛风之药治之。 



<目录>卷一

<篇名>破伤风

属性：破伤亡血筋失养，微伤风入火之端，燥起白痂疮不肿，湿流污水紧牙关。 
【注】破伤去血过多，筋失所养，经络空虚，风邪乘之为病，即经曰“风邪乘虚而 
入”也，为风虚邪，宜桂枝汤合当归补血汤治之。夫伤重出血过多而病风者常也，然时 
有微伤浅损，去血甚少，风邪乘之而病者，以其人素热，因风而然。即刘完素曰∶热甚风 
搏并于经络也，为风火邪，宜防风通圣散加蝎尾治之。凡此证不论虚实，风毒内蕴不发 
于外，疮口周遭燥起白痂，疮不甚肿，湿流污黑之水，牙关微紧，不似寻常活动，皆破 
伤风之先兆也。 
\x防风通圣散加蝎尾方 全蝎散 左龙丸 斑蝥大黄方\x 
火盛通圣加蝎尾，风盛全蝎左龙丸，外因烧酒火罐法，犬风斑大酒同煎。 
【注】破伤火盛者，多阳明证，用防风通圣散加蝎尾治之。风盛者，多太阳证，用全 
蝎散，即生蝎尾七枚研末，热酒服之。服后不解，渐深入里，用左龙丸，即野鸽粪、江 
鳔、僵蚕、雄黄、蜈蚣、天麻、朱砂、巴豆霜为丸也，方详在《丹溪心法》诸破伤风门 
内。皆宜外用砂烧酒壶两个，盛多半壶烧酒，先以一壶上火令滚无声，倾酒即按在破伤疮 
口，拔出污黑血水，满则自落。再以次壶仍按疮口，轮流提拔，以尽为度，其风立愈。犬 
咬风毒入腹成痉风者，用斑蝥七枚，以糯米拌炒米黄，去米为末，生大黄末一钱合均，黄 
酒一盏，煎至半盏，空心温服，取下毒物，弱者减半服之可也。 



<目录>卷一

<篇名>痹病总括

属性：三痹之因风寒湿，五痹筋骨脉肌皮，风胜行痹寒痹痛，湿胜着痹重难支。皮麻肌木 
脉色变，筋挛骨重遇邪时，复感于邪入脏腑，周同脉痹不相移。 
【注】三痹之因，风寒湿三气杂合而为病也。其风邪胜者，其痛流走，故曰行痹。寒 
邪胜者，其痛甚苦，故曰痛痹。湿邪胜者，其痛重着，故曰着痹。此为病之因而得名，曰 
三痹也。又有曰五痹者，谓皮、脉。肌、筋。骨之痹也。以秋时遇此邪为皮痹，则皮虽麻 
尚微觉痛痒也。以夏时遇此邪为脉痹，则脉中血不流行、而色变也。以长夏时遇此邪为 
肌痹，则肌顽木不知痛痒也。以春时遇此邪为筋痹，则筋挛节痛屈而不伸也，以冬时遇 
此邪为骨痹，则骨重酸疼不能举也，曰入脏腑者，谓内舍五脏之痹也。以皮痹不已，复 
感于邪，内舍于肺，成肺痹也。脉痹不已，复感于邪，内舍于心，成心痹也。肌痹不已，复 
感于邪，内舍于脾，成脾痹也，筋痹不已，复感于邪，内舍于肝，成肝痹也，骨痹不已，复 
感于邪，内舍于肾，成肾痹也，此皆以病遇邪之时，及受病之处而得名，曰五痹也。所 
谓邪者，重感于风寒湿之气也。周痹亦在血脉之中，随脉上下为病，故同脉痹，但患有 
定处，不似脉痹左右相移也。近世曰痛风，曰流火。曰历节风。皆行痹之俗名也。 



<目录>卷一

<篇名>周痹

属性：周痹患定无歇止，左右不移上下行，似风偏废只足手，口眼无斜有痛疼。 
【注】周痹，或痛、或肿，或手、或足，患有定处，痛无歇止。或从上病及于下，或 
从下病及于上，而不似众痹痛有歇止，左右相移流走也。周痹，或两手，或两足，或只 
手足，或偏废不仁不用，而似中风，但不口眼 斜，身有痛疼也。 



<目录>卷一

<篇名>痹病生死证

属性：痹在筋骨痛难已，留连皮脉易为功，痹久入脏中虚死，脏实不受复还生。 
【注】痹在筋骨则受邪深，故痛久难已。痹在皮脉则受邪浅，故易治也。凡痹病日久内 
传，所合之脏，则为五脏之痹。若其人中虚受邪，则难治多死，其人脏实而不受邪，复还于 
外，则易治多生。假如久病皮痹，复感于邪，当内传肺而为肺痹，若无胸满而烦喘咳之证， 
则是脏实不受邪。余脏仿此。 



<目录>卷一

<篇名>痹入脏腑证

属性：肺痹烦满喘咳嗽，肾胀尻踵脊代头。脾呕痞硬肢懈堕，心烦悸噫恐时休，数饮卧惊 
肝太息，饮秘胀泻在肠究，胞秘沃痛鼻清涕，三焦胃附胆无忧。 
【注】久病皮痹，复感于邪，见胸满而烦喘咳之证，是邪内传于肺，则为肺痹也。久 
病骨痹，复感于邪，而见腹胀，尻以代踵，足挛不伸．脊以代头，伛偻不直之证，是邪内 
传于肾，则为肾痹也，久病肌痹，复感于邪，而见呕涎心下痞硬，四肢懈堕之证。是邪内 
传于脾，则为脾痹也。久病脉痹，复感于邪。而见心烦、心悸、嗌干，噫气，有时则恐之 
证，是邪内传于心，则为心痹也。久病筋痹，复感于邪，而见喜饮小便数多，夜卧则惊太 
息之证。是邪内传于肝，则为肝痹也。久痹不已复感于邪，脏实不受而传腑者，凡见喜 
饮小便秘，不胀则泻，不泻则胀之证，是邪内传于大小肠，则为肠痹也。凡见少腹胞中， 
按如沃汤状而痛，小便秘涩，鼻流清涕之证，是邪内传于膀胱，则为胞痹也。三焦之痹附 
于膀胱，从水道也。胃痹附于大、小二肠，从传化也。胆为清净之府，不受痹邪，故曰无 
忧也。 
\x小续命汤 增味五痹汤\x 
痹虚加减小续命，痹实增味五痹汤，麻桂红花芷葛附，虎羊 草二防羌。 
【注】痹虚，谓气虚之人病诸痹也，宜用加减小续命汤，风胜行痹倍防风，寒胜痛痹 
倍附子，湿胜着痹倍防己，皮痹加黄 或桂枝，皮脉痹加姜黄或加红花，肌痹加葛根或 
加白芷，筋痹加羚羊角或加续断，骨痹加虎骨或加狗脊。有汗减麻黄，便溏减防己，寒 
胜减黄芩加干姜，热胜减附子加石膏，加减治之。痹实，谓气血实之人病诸痹也，宜用 
增味五痹汤，即麻黄、桂枝，红花、白芷、葛根、附子、虎骨、羚羊角、黄 、甘草、防 
风、防己、羌活也，行痹以羌活、防风为主，痛痹以麻黄、附子为主，着痹以防己，羌活 
为主，皮痹以黄 、桂枝皮为主，脉痹以红花。桂枝为主，肌痹以葛根。白芷为主，筋 
痹以羚羊角为主，骨痹以虎骨为主，增味于五痹治之可也。 
\x木通汤 附子五苓散 苍术五苓散\x 
三痹木通长流水，湿加防己风羌防，寒痹附麻分汗入，胞肠五苓附子苍。 
【注】三痹，谓行痹、痛痹、着痹也，宜用木通一味，不见水者二两，以长流水二碗， 
煎一碗，热服取微汗，不愈再服，以愈为度。若其痛上下、左右流走相移者，加羌活、防 
风以祛风邪，其痛苦甚者，有汗加附子，无汗加麻黄，以去寒邪，其痛重着难移者，加 
防己以胜湿邪。其所应加之药，不可过三钱，弱者俱减半服。胞痹宜用五苓散加附子，肠 
痹宜五苓散加苍术，以利寒饮也。五苓散方在伤寒门。 
\x三痹汤 独活寄生汤\x 
三痹十全无白术，牛秦续杜细独防，独活加桑除 续，入脏乘虚久痹方。 
【注】三痹，谓三痹汤，即十全大补汤无白术，加牛膝、秦艽、续断、杜仲，细辛、独 
活，防风也，独活，谓独活寄生汤，根据三痹汤方加桑寄生，除去黄 ，续断也。此皆治 
五痹不已，乘虚入脏，反留连日久，调理痹病之方也。 
\x黄 益气汤\x 
黄 益气虚皮痹，皮麻不知痒与疼，补中益气加红柏，味秋芩夏桂加冬。 
【注】气实麻木，用小续命汤加麻黄治之。气虚麻木，用黄 益气汤，即补中益气汤加 
红花、黄柏也，秋加五味子，夏加黄芩，冬加桂枝皮。 
\x蠲痹汤 加味升阳散火汤\x 
蠲痹冷痹身寒厥，附归 草桂羌防，肌热如火名热痹，羚犀升阳散火汤。 
【注】蠲痹汤，即附子、当归、黄 、炙草、官桂、羌活、防风，治痹病而身寒无热， 
四肢厥冷，名曰冷痹也。加味升阳散火汤，即内伤门升阳散火汤加羚羊角、犀角，治痹病 
而肌热如火，名曰热痹也。 



<目录>卷一

<篇名>痿病总括

属性：五痿皆因肺热生，阳明无病不能成，肺热叶焦皮毛瘁，发为痿 不能行，心热脉痿 
胫节纵，肾骨腰脊不能兴，肝筋拘挛失所养脾肉不仁燥渴频。 
【注】五痿，心、肝、脾、肺、肾之痿也。痿属燥病，故皆因肺热而生也，阳明者，五 
脏六腑之海，主润宗筋。阳明无病，则宗筋润、能束骨而利机关，虽有肺热不能成痿也。 
肺热叶焦，阳明虚弱，津液不化，筋骨失养，皮毛瘁痿，发为痿 不能行也，因而心气热 
为脉痿，则胫节纵而不任地，肺兼心病也。因而肾气热为骨痿，则腰脊不能兴举，肺兼肾 
病也。因而肝气热为筋痿，则筋失所养，拘挛不伸，肺兼肝病也。因而脾气热为肉痿，则 
胃燥而渴，肌肉不仁，肺兼脾病也。 



<目录>卷一

<篇名>痿痹辨似

属性：痿病足兮痹病身，仍在不疼痛里分，但观治痿无风药，始晓虚实别有因。 
【注】痿痹之证，今人多为一病，以其相类也。然痿病两足痿软不痛，痹病通身肢节 
疼痛。但观古人治痿，皆不用风药，则可知痿多虚，痹多实，而所因有别也。 



<目录>卷一

<篇名>痿病治法

属性：痿燥因何治湿热，遵经独取治阳明，阳明无故惟病肺，胃壮能食审证攻，控涎小胃 
湿痰热，阳明积热法三承，胃弱食少先养胃，久虚按证始收功。 
【注】痿属燥病，因何而用治湿热苦燥之药？盖遵《内经》之治法，独取于阳明胃也。 
故胃家无病，虽有肺热，惟病肺而不病痿也。是知病痿者，胃家必有故也，或湿热、或积 
热、或湿痰，不论新久，若胃壮能食，当先审证攻之。胃有湿痰，用控涎丹攻之。有湿 
热者，用小胃丹攻之，有积热者，用三承气汤攻之。此治胃壮能食之法也。若胃弱饮食 
减少，气血津液不足，当先以补养脾胃为主。其有久病留连，诸虚燥热，或攻下之后调理， 
当审证治之，始收全功也。 
\x加味二妙汤\x 
加味二妙湿热痿，两足痿软热难当，防己当归川萆 ，黄柏龟版膝秦苍。 
【注】热难当，谓两足热难当也。膝秦苍，谓牛膝、秦艽、苍术也。 
\x清燥汤 虎潜丸 十全大补汤 加味金刚丸\x 
时令湿热清燥效，阴虚湿热虎潜灵，久虚痿软全金主，萆瓜牛菟杜苁蓉。 
【注】清燥汤在内伤门。虎潜丸有成方。全金主，谓十全大补汤、加味金刚丸，久病 
气血虚，以十全大补汤为主；筋骨痿软，以加味金刚丸为主。加味金刚丸，即萆 、木 
瓜，牛膝、菟丝子、杜仲、肉苁蓉也。 



<目录>卷一

<篇名>香港脚总括

属性：香港脚风寒湿热病，往来寒热状伤寒，腿脚痛肿热为火，不肿不热是寒干。 
【注】香港脚乃内有湿热，外感风寒，相合为病，故往来寒热，状类伤寒。两脚腿痛肿 
热如火者，是火盛也，不肿不热而痛者，是寒盛也，名曰干香港脚。 



<目录>卷一

<篇名>香港脚死证

属性：香港脚脉急少腹顽，不三五日入心间，呕吐喘满目额黑，恍惚谵妄命难全。 
【注】香港脚脉急，少腹顽木，不知痛痒，不过三五日内，其邪必入心间。若入心间，呕 
吐喘满，是为香港脚冲心之证。目额皆黑，恍惚谵妄，则是水来克火之征，故曰命难全也。 
\x攒风散 羌活导滞汤 胜湿饼子 五积散 独活寄生汤\x 
香港脚表解攒风散，麻桂杏草萆乌良，里解导滞羌独活，防己当归枳大黄，湿盛重肿 
胜湿饼，二丑荞面遂成方，寒湿五积加附子，寒虚独活寄生汤。 
【注】初病香港脚，表实无汗，用攒风散汗之，即麻黄、桂枝、杏仁、甘草、萆 、炮 
川乌也，里实热盛，二便不利，用羌活导滞汤下之，即羌活，独活、防己、当归、枳实、 
大黄也。湿盛重肿，用胜湿饼子，即黑丑、白丑头末，甘遂末，各五钱，荞麦面一两五钱， 
水和作饼，三钱，煮熟，空心茶清服逐之。寒湿者，用五积散加附子治之，方在伤寒门。寒 
虚者，用独活寄生汤补之，方在痹门。 
\x当归拈痛汤\x 
当归拈痛虚湿热，茵陈四苓与羌防，人参当归升芩草，苦参知母葛根苍。 
【注】湿热香港脚而形气虚者，宜用当归拈痛汤，即茵陈，白术、茯苓、猪苓、泽泻、羌 
活、防己、人参、当归，升麻，黄芩、甘草、苦参、知母、葛根、苍术也。 
\x加味苍柏散\x 
加味苍柏实湿热，二活二术生地黄，知柏芍归牛膝草，木通防己木瓜榔。 
【注】湿热香港脚而形质实者，宜用加味苍柏散，即羌活、独活、苍术、白术、生地黄、 
知母、黄柏、赤芍、当归、牛膝、甘草、木通、防己、木瓜、槟榔也。 
\x大防风汤\x 
两膝肿大而疼痛，髀胫枯细鹤膝风，大防风附羌牛杜，十全大补减茯苓。 
【注】两膝肿大疼痛，膝上至髀、膝下胫足枯细，但存皮骨，两膝状若鹤膝，故名鹤 
膝风也。宜大防风汤，即防风、附子、羌活、牛膝、杜仲、人参、白术、炙草、当归、川 
芎、白芍、熟地、炙 、肉桂也。此病若得之于痢疾病后者，名曰痢风，亦用此方。 



<目录>卷二

<篇名>内伤总括

属性：内伤劳役伤脾气，饮食伤胃伤其形，伤形失节温凉过，气湿热暑火寒中。 
【注】劳役伤气，伤元气也。饮食伤形，伤胃腑也。伤气宜补，有热中、湿热。暑热、 
火郁、寒中之不同。伤形宜消，有饮食失节、过于温凉之不一也。 



<目录>卷二

<篇名>内伤外感辨似

属性：内伤脉大见气口，外感脉大见人迎，头疼时痛与常痛，恶寒温解烈火仍，热在肌肉 
从内泛，热在皮肤扪内轻，自汗气乏声怯弱，虽汗气壮语高声，手心热兮手背热，鼻息气 
短鼻促鸣，不食恶食内外辨，初渴后渴少多明。 
【注】内伤外感脉皆大，内伤之脉、气口大于人迎，不似外感之脉、人迎大于气口也。 
内伤外感皆头痛，内伤之头痛有时而痛，有时不痛，不似外感之头痛，常常而痛不休也。 
内伤外感皆恶寒，内伤之恶寒得就温衣而即解，不似外感之恶寒，虽近烈火而仍恶也。内 
伤外感皆发热，内伤之发热，热在肌肉，以手扪之，热从内泛，不似外感之发热，热在 
皮肤，以手扪之，热自内轻也，内伤外感皆自汗，内伤之自汗，气短乏声怯弱，不似外 
感之自汗，气壮促语声高也，内伤外感手皆热，内伤之热手心热，不似外感之热，手背 
热也，内伤外感皆鼻不和，内伤之鼻息气短而喘，不似外感之鼻息气促而鸣也。内伤外 
感皆不食，内伤之不食口中无味，不似外感之不食，闻食则恶也，内伤外感皆渴，内伤 
之渴初病即渴，其饮甚少，不似外感之渴，三日后始渴，其饮甚多也。 
\x补中益气汤\x 
补中益气升阳清，热伤气陷大虚洪，头痛表热自汗出，心烦口渴畏寒风，困倦懒言 
无气动，动则气高喘促声，保元甘温除大热，血归气术补脾经，佐橘降浊散滞气，升柴从 
胃引阳升，阴火肾躁加地柏，阳热心烦安神宁。 
【注】补中益气汤治内伤，清阳下陷，因劳役过度，热伤元气，故脉虚大而洪也，内 
伤头痛，时作时止也。内伤表热，尝自汗出也。心烦，气虚恶烦劳也。口渴，气陷不蒸 
化也，畏寒畏风。表气虚失卫也，困倦懒言，中气乏不周也。动则气喘上气，不足息也。保 
元，谓人参、黄 、甘草，名保元汤也。臣当归和脾血，白术益脾气，佐橘皮降浊、散 
胸中滞气，升、柴、升清，从胃中引阳也，阴火时显躁热，加黄柏、生地，补水救阴。阳 
热昼夜心烦，合朱砂安神丸，泻火安神。 
\x调中益气汤\x 
调中弦洪缓沉涩。湿热体倦骨酸疼，气少心烦忽肥瘦，口沫食出耳鸣聋，胸膈不快 
食无味，二便失调飧血脓，保元升柴苍橘柏，去柏加木亦同名。 
【注】调中益气汤亦治内伤。清气下陷，浊气上乘，清浊相干而兼湿热者，故二便不 
调，飧泻脓血也。此汤与补中益气汤，虽互相发明，然其证脉则不可不分别也。内伤之 
病，脾胃元气一虚，四脏失其调和，所以五脏之脉，交相混见，故肝弦、心洪、脾缓之 
脉反见于上。按之沉涩，肺脉而反见于下也。身肢重倦，气不周也。骨节酸疼，血不荣也。 
气少，中气乏也。心烦，心血少也。忽肥忽 
瘦者，火乘土位，上并阳分。则血脉上行而上盛，故面赤红而肥；下并阴分，则血脉下 
行而上虚，故面青白而瘦，即今之虚损病患，早则面青白瘦而恶寒，午后则面红赤肥而发 
热者是也，口沫，谓口中沃沫，脾不散精也。食出，谓食入反出，胃虚不纳也，耳鸣聋，谓 
耳鸣、耳聋，阴火上冲也。胸膈不快，浊气滞也，饮食无味，胃气伤也。二便不调，谓 
大便时泻不泻，小便时利不利，脾湿不分也。飧，谓完谷不化之飧泻，脾虚湿不化也。血 
脓，谓大便后或见脓见血，脾湿热酿成也。保元，谓保元汤，即人参、黄 、炙草，升麻、 
柴胡、苍术，橘皮、黄柏也。去黄柏加木香，亦名调中益气汤，以热少气不和者宜之也。 
\x升阳益胃汤\x 
内伤升阳益胃汤，湿多热少抑清阳，倦怠懒食身重痛，口苦舌干便不常，洒洒恶寒 
属肺病，惨惨不乐乃阳伤，六君白芍连泽泻，羌独黄 柴与防。 
【注】内伤气虚，湿多热少，遏抑春生清气，不得上升，脾胃之证，宜服此汤。其证 
倦怠懒食，身重而痛，口苦舌干。便不常，谓大便不调，小便频数不如常也，洒洒恶寒，卫 
气不足，属肺皮毛之病也，惨惨不乐，面色不和，乃阳气伤而不伸也。六君，谓人参、白 
术、茯苓、炙草、橘皮、半夏也。加白芍、黄连、泽泻、黄 、羌活，独活、柴胡、防风， 
即是升阳益胃也。 
\x补脾胃泻阴火升阳汤\x 
补中升阳泻阴火，火多湿少困脾阳，虽同升阳益胃证，然无泻数肺阳伤。补脾胃气 
参草，升阳柴胡升与羌，石膏芩连泻阴火，长夏湿令故加苍。 
【注】内伤气虚，热多湿少，阴火困脾，阳气不得上升，脾胃之证，宜服此方。此方 
所治，虽同升阳益胃之证，然无大便不调，小便频数，洒洒恶寒肺病，惨惨不乐阳伤之证 
也。 
内伤补中、调中。益胃等汤加减法∶ 
冬加姜桂草蔻益，秋芍白蔻缩槟榔，夏月气冲芩连柏，春加风药鼓清阳，长夏沉困 
精神少，人参麦味泽苓苍。肺热咳嗽减参去。春加金沸款冬芳，夏加麦冬五味子，秋冬连 
根节麻黄，头痛蔓荆甚芎入，巅脑 本苦细尝，沉重懒倦或呕逆，痰厥头疼半夏姜。口 
干嗌干或表热，加葛生津清胃阳，大便燥涩元明粉，血燥归桃熟大黄。痞胀香砂连枳朴， 
寒减黄连加炒姜。胃痛草蔻寒益智，气滞青皮白蔻香，腹痛芍草芩桂审，脐下痛桂熟地 
黄。内外烦疼归和血，胁下痛急草柴良，身重脚软己苍柏，身疼发热 防羌。 
【注】冬加干姜、官桂。草豆蔻、益智，助阳气也，秋加白芍，白豆蔻、缩砂仁、槟 
榔，助燥收也。夏月加黄连、黄芩、黄柏，降阴火也。或腹中气上冲逆，属阴火冲上，虽 
非夏月亦加之。春加风药，谓羌活、独活、防风， 本之类，佐参 之品；能鼓清阳之气 
上升也。长夏身肢沉困，精神短少，加人参、麦冬、五味子，恐暑伤气也。加泽泻、茯苓、 
苍术，去脾湿也。肺中有热咳嗽，减人参、远肺热也，春加金沸草、款冬花，散肺风也。夏 
加麦冬、五味子，保肺气也。冬加连根节麻黄，散肺寒也。头痛加蔓荆子，引太阳也。痛 
甚加川芎，上行捷也。巅痛脑痛加 本，入督脉也。苦头痛加细辛，走少阴也。痰厥头 
痛，沉重懒倦，或呕逆痰涎，加半夏、生姜，治痰逆也。口干嗌干，或表发热，加葛根，生 
津解肌也。大便燥涩加元明粉，血虚燥加当归，血实燥加桃仁，热实燥加大黄，心下痞 
胀气不快加木香，食不消加砂仁，心下结热加黄连，心下结气加枳实，胃气壅塞加浓朴。 
如胃中寒，或冬月，减去黄连，加炒干姜，胃痛加草豆蔻，胃寒或唾沫加益智，气满不快 
加白豆蔻、青皮，腹痛加白芍、甘草。审其有热加黄芩，有寒加官桂。脐下痛加肉桂、熟 
地黄。腹内身外刺痛，此属血涩不足，加当归以活血也，胁下痛或急缩，加甘草，柴胡， 
以和肝也。身重脚软，加防己、苍术、黄柏，去湿热在内也。身痛发热，加 本、防风、羌活，疏风在表也。 
\x清暑益气汤 清燥汤\x 
长夏湿暑交相病，暑多清暑益气功，汗热烦渴倦少气，恶食尿涩便溏行，补中去柴 
加柏泽，麦味苍曲甘葛青，湿多痿厥清燥地，猪茯柴连减葛青。 
【注】长夏之令，暑湿炎蒸，交相为病。暑多湿少为病，其证则自汗身热，心烦口渴， 
倦困少气恶食，小便涩少，大便稀溏，宜清暑益气汤，即补中益气汤去柴胡，加黄柏、泽 
泻、麦冬、五味子、苍术、神曲、甘葛，青皮也。若湿多暑少为病，则成痿厥之证。腰 
以下痿软，难于转动，行走不正，两足欹侧，宜清燥汤。即本方更加生地、猪苓、茯苓、柴 
胡、黄连，减去甘葛、青皮也。 
\x升阳散火汤 火郁汤\x 
血虚胃弱过食凉，阳郁于脾散火汤，肌肤筋骨肢困热，扪之烙手热非常，羌独芍防 
升柴葛，人参二草枣生姜，火郁加葱减参独，恶寒沉数发之方。 
【注】二草，炙甘草、生甘草。恶寒，谓身虽有如是烙手之热而反恶寒。脉来沉数，则 
可知火郁肌里，宜以此方发之。 
\x白术附子汤 加味理中汤\x 
内伤水来侮土病，寒湿白术附子汤，涎涕腹胀时多尿，足软无力痛为殃，腰背胛眼 
脊背痛，丸冷阴阴痛不常，苍附五苓陈半朴，虚宜理中附苓苍。 
【注】东垣内伤热中之病，用补中益气汤；寒中之病，用白术附子汤。寒中为水来侮土， 
寒湿之病，其证内则腹胀多尿涎涕，外则足软胛脊腰背睾丸痛。脾胃寒湿而气不虚者，宜 
用是方，即五苓散加苍术、附子、陈皮、半夏、浓朴也。若脾胃寒湿而气虚者，则宜用 
理中汤加附子、茯苓、苍术是也。 
\x人参资生丸\x 
资生脾胃俱虚病，不寒不热平补方，食少难消倒饱胀，面黄肌瘦倦难当。 
【注】缪仲醇制资生丸方，为脾胃俱虚，不寒不热平补之药，其所治之证，乃饮食减 
少，过时不化，倒饱胀闷，面色痿黄，肌肉渐瘦，困倦无力也。方见诸书，故不录药味。 
\x清胃理脾汤\x 
清胃理脾治湿热，伤食平胃酌三黄，大便粘秽小便赤，饮食爱冷口舌疮。 
【注】清胃理脾汤，即平胃散加黄连、黄芩、大黄也。酌三黄者，谓有热滞而不实者， 
不可入大黄也。伤食，谓伤食病证，如痞胀、哕呕、不食、吞酸。恶心、噫气之类。更兼 
大便粘臭，小便赤涩，饮食爱冷，口舌生疮，皆伤醇酒浓味，湿热为病之证也。 
\x理中汤\x 
理中治虚寒湿伤，食少喜热面青黄，腹痛肠鸣吐冷沫，大便腥秽似鸭溏。 
【注】白术附子汤，治脾胃寒湿形气实者也。理中汤，治脾胃寒湿形气虚者也，虚者， 
其证食少，喜食热物，面色青黄，腹痛肠鸣，吐冷涎沫，大便腥秽不臭，似鸭粪澄澈清溏 
也，故宜此汤。 
\x消食健脾丸\x 
胃强脾弱脾胃病，能食不化用消食，平胃炒盐胡椒共，麦柏楂曲白蒺藜。 
【注】脾胃病中，有胃强脾弱一证，胃强所以能食，脾弱不能消化，宜服消食健脾汤 
丸，助其消化。用苍术、陈皮、浓朴、甘草、炒盐、胡椒、山楂、神曲、麦芽、白蒺藜，末， 
蜜丸服之，更节其饮食，自然脾胃和而能健运矣。 
\x开胃进食汤\x 
开胃进食治不食，少食难化胃脾虚，丁木藿香莲子朴，六君砂麦与神曲。 
【注】此方治不思饮食，少食不能消化，脾胃两虚之证。方即六君子汤，加丁香、木 
香、藿香、莲子、浓朴、缩砂、麦芽、神曲也。 
\x平胃散\x 
一切伤食脾胃病，痞胀哕呕不能食，吞 
酸恶心并噫气，平胃苍朴草陈皮，快膈枳术痰苓半，伤谷二芽缩神曲，肉滞山楂面莱菔。 
滞热芩连柏大宜。 
【注】伤食等证，宜用平胃散，即苍术、浓朴、甘草、陈皮也。快膈加枳实、白术，有 
痰加半夏、茯苓。伤谷滞者，加麦芽、谷芽、缩砂、神曲，伤肉滞者，加山楂。伤面滞者， 
加莱菔。有热者，加黄芩。黄连、黄柏、大黄，酌而用之。 
\x葛花解酲汤\x 
葛花解酲发酒汗，懒食热倦呕头疼，参葛四苓白蔻缩，神曲干姜陈木青。 
【注】伤酒宜用葛花解酲汤汗之，汗出立愈。其证头痛懒食，呕吐身热，倦怠而烦，似 
乎外感而实非外感，皆因酒所致也。方即人参、葛花、白术、茯苓、猪苓、泽泻、白蔻、 
缩砂、神曲、干姜、陈皮，木香、青皮。 
\x秘方化滞丸\x 
秘方化滞寒热滞，一切气积痛攻方，巴豆醋制棱莪术，青陈连半木丁香。 
【注】秘方化滞丸，治不论寒热一切气滞积痛，攻下之妙药也。即巴豆、三棱、 
莪术、青皮、陈皮、黄连、半夏、木香、丁香也，此方出《丹溪心法附余》书中，屡试屡验，按 
证随引，量其老少虚实增损进退。以意用之，久久自得其效。 



<目录>卷二

<篇名>虚劳总括

属性：虚损成劳因复感，阳虚外寒损肺经，阴虚内热从肾损，饮食劳倦自脾成，肺损皮毛 
洒寒嗽，心损血少月经凝，脾损食少肌消泻，肝损胁痛懒于行。肾损骨痿难久立，午热夜 
汗骨蒸蒸，从下皮聚毛落死，从上骨痿不起终。恐惧不解则伤精，怵惕思虚则伤神，喜 
乐无极则伤魄，悲哀动中则伤魂，忧愁不已则伤意，盛怒不止则伤志，劳倦过度则伤气， 
气血骨肉筋精极。 
【注】虚者，阴阳、气血、荣卫、精神、 
骨髓、津液不足是也。损者，外而皮、脉、肉筋、骨，内而肺、心、脾、肝、肾消损是也。 
成劳者，谓虚损日久，留连不愈，而成五劳、七伤，六极也。因复感者，谓不足之人，阳 
虚复感外寒，则损从皮毛肺始；阴虚更生内热，则损从骨髓肾始；内伤饮食劳倦，则损 
从肌肉脾始，此虚损成劳之因。然其证有五∶一损皮聚毛落，洒淅恶寒咳嗽，肺劳也；二 
损血脉虚少，男子面无血色，女子月经不通，心劳也；三损饮食减少，肌肉消瘦，大便溏 
泻，脾劳也；四损两胁引胸而痛，筋缓不能行，肝劳也，五损骨痿不能久立，午后发热， 
盗汗骨蒸，肾劳也。从下肾脏损起者，损至皮聚毛落则死也。从上肺脏损起者，损至骨 
痿不能起于床则终也。从脾脏损起者，或至皮聚毛落，或至骨痿不起，皆死也。 
虚损为七伤之证∶一、恐惧不解则伤精，精伤则骨酸痿厥，精时自下，盖五脏主藏精 
者，不可伤。伤则失守而阴虚，阴虚则无气，无气则死矣，一、怵惕思虑则伤神，神伤则 
恐惧自失，破 脱肉，毛悴色夭，死于冬也。一、喜乐无极则伤魄，魄伤则狂，狂则意不 
存人，皮革焦，毛悴色夭，死于夏也。一、悲哀动中则伤魂，魂伤则狂妄不精，不精则不 
正，阴缩而挛筋，两胁骨不举，毛悴色夭，死于秋也，一、忧愁不已则伤意，意伤则 乱， 
四肢不举，毛悴色夭，死于春也，一、盛怒不止则伤志，志伤则喜忘其前言，腰脊不可 
以俯仰屈伸，毛悴色夭，死于季夏也。一、劳倦过度则伤气，气伤则火愈壮，壮火则食气， 
故无气以动，喘乏汗出，内外皆越，则气日耗，气日耗则死矣。 
虚损为六极之证∶一，数转筋，十指爪甲痛，筋极也。一、牙齿动，手足痛，不能 
久立，骨极也，一、面无血色，头发坠落，血极也。一、身上往往如鼠走，削瘦干黑，肉 
极也。一、气少无力，身无膏泽，翕翕羸瘦，眼无精光，立不能定，身体苦痒，搔之生疮， 
精极也。一、胸胁逆满，恒欲大怒，气少不 
能言，气极也。 
【按】前人分七伤之证。似多不经。根据《内经》改之。庶后学易明也。 



<目录>卷二

<篇名>虚劳死证

属性：阴劳细数形尽死，阳劳微革气脱终，枯白颧红一侧卧，嗽哑咽痛咯星红。五脏无胃 
为真脏，形肉虽存不久停，一息二至名曰损，一息一至行尸名。大骨枯槁大肉陷，动作益 
衰精髓空，真脏未见一岁死，若见真脏克期凶。喘满动形六月死，一月内痛引肩胸，身 
热破 肉尽脱，十日之内不能生。真脏脉见目眶陷，目不见人顷刻倾，若能见人神犹持， 
至所不胜日时终。 
【注】阴虚之劳脉细数，则必形消着骨而后死者，阴主形也。阳虚之劳脉微革，则不 
待痿尽忽然而脱者，阳主气也。五脏之脉无和缓象，为无胃之真脏脉，即形肉虽存，亦 
必不久于人世也。一息二至，损病之脉也。一息一至，行尸之脉也。大骨，颧、肩、股、腰 
之大骨也。大肉，头项、四肢之大肉也。枯槁者，骨痿不能支也。陷下者，肉消陷成坑 
也。动作精神渐衰，真脏脉不见，期一岁死，若真脏脉见，遇所不胜之时日凶可期也。若 
真藏脉不见，有是证者，喘满动形，六月而死；有是证者，五脏内损，痛引肩胸者，一 
月而死；有是证者，肉尽之处，皆枯燥破裂，谓之破 ，身热不已，十日内死。真脏脉见， 
目眶下陷，视不见人，顷刻而死。若能见人，则神尚未去，至所不胜之日时而死也。 



<目录>卷二

<篇名>虚劳治法

属性：后天之治本血气，先天之治法阴阳，肾肝心肺治在后，脾损之法同内伤。 
【注】后天脾胃水谷生化荣卫，故治法本乎气血。先天肾脏精气生化之原，故治法本 
乎阴阳。五脏虚损治法，俱在于后，而脾脏虚损治法已载内伤，故曰同内伤也。 
\x拯阴理劳汤\x 
阴虚火动用拯阴，皮寒骨蒸咳嗽侵，食少痰多烦少气，生脉归芍地版贞。薏苡橘丹 
连合草，汗多不寐加枣仁，燥痰桑贝湿苓半，阿胶咳血骨热深。 
【注】此方即人参、麦冬、五味、当归、白芍、生地、龟版、女贞、薏苡、橘红、丹 
皮、莲子、百合、炙草也。汗多不寐，俱加枣仁。咳而嗽痰，加桑皮、贝母，嗽而湿痰， 
加茯苓、半夏。咳嗽、咯血，加阿胶。骨蒸热深，加地骨皮也。 
\x拯阳理劳汤\x 
阳虚气弱用拯阳，倦怠恶烦劳则张，表热自汗身酸痛，减去升柴补中方，更添桂味 
寒加附，泻入升柴诃蔻香，夏咳减桂加麦味，冬咳不减味干姜。 
【注】此汤即人参、黄 、炙草、白术、陈皮、肉桂、当归、五味子也。倦怠，懒于 
动也，恶烦劳动，则气张而喘乏也。恶寒加附子，泄泻仍入升麻、柴胡，更加诃子、肉 
蔻、木香也，夏月咳嗽，减肉桂加麦冬、五味子，冬月咳嗽，不减肉桂，更加五味子、干 
姜也。 
\x六味地黄汤 都气汤 七味地黄汤 生脉地黄汤 桂附地黄汤 知柏地黄汤 金匮肾气汤\x 
肾虚午热形消瘦，水泛为痰津液伤，咳嗽盗汗失精血，消渴淋浊口咽疮，熟地药萸 
丹苓泽，加味劳嗽都气汤，引火归元加肉桂，火妄刑金生脉良。桂附益火消阴翳，知柏壮 
水制阳光，车牛桂附名肾气，阳虚水肿淋浊方。 
【注】午热，午后发热也。水泛为痰，谓日食饮食所化津液，肾虚不能摄水，泛上为 
痰也。盗汗，谓睡而汗出，觉而即止之汗也。失精，遗精也。消渴，谓饮水而即消，渴仍 
不止也，淋者，尿淋漓不利也。浊者，尿之前后有浊液也。口咽生疮，虚火炎也。均宜 
六味地黄汤治之。劳嗽加味，谓加五味子，名都气汤也。引火归原加肉桂，名七味地黄汤。 
火妄刑金加生脉饮，名生脉地黄汤也。桂附，谓加肉桂，附子。知柏，谓加知母、黄柏。车 
牛桂附，谓加车前、牛膝、肉桂、附子，名桂附。知柏肾气等汤也。 
\x大补阴丸 滋阴降火汤\x 
大补阴丸制壮火，滋阴降火救伤金，龟版知柏地髓剂，二冬归芍草砂仁，咳加百味 
汗地骨，血痰金贝虚 参，虚热无汗宜散火，有汗骨蒸亦补阴。 
【注】阴虚火旺，无水以制，宜用大补阴丸滋水制火。方即龟版、知母、黄柏。生地 
为末，猪脊髓炼蜜为丸。若火旺无制，妄行伤金，肺痿咳嗽，宜用滋阴降水汤救其伤金。 
方即大补阴丸加麦冬，天冬、当归、白芍、炙草、缩砂，咳甚加百合、五味子，盗汗加地 
骨皮，咯血加郁金，痰多加川贝母，气虚加人参、黄 。凡虚热如火烙手，无汗者为火 
郁，宜升阳散火汤，有汗者为骨蒸，亦宜大补阴丸及滋阴六黄等汤也。 
\x保元汤\x 
一切气虚保元汤， 外参内草中央，加桂能生命门气，痘疮灰陷与清浆。 
【注】保元汤，即人参、黄 、炙草也。黄 补表气，人参补里气，炙草补中气，加 
肉桂能生命门真气，且能治小儿痘疮灰白、顶陷、清浆。 
\x四君子汤 五味异功汤 六君子汤 七味白术散 四兽饮\x 
脾胃气虚四君子，脉软形衰面白黄，倦怠懒言食少气，参苓术草枣姜强。气滞加陈 
异功散，有痰橘半六君汤，肌热泻渴藿木葛，虚疟六君果梅姜。 
【注】治气虚兼气滞不快，根据四君加陈皮，名五味异功散。治气虚兼有痰饮，根据四君加 
橘红、半夏，名六君子汤。治气虚肌热渴泻，根据本方加藿香、木香、葛根，名七味白术散。 
治气虚久疟留连不愈，根据六君子汤，加草果、乌梅、生姜，名四兽饮。 
\x芎归汤 开骨散\x 
一切血病芎归汤，产后胎前必用方，气虚难产参倍入，交骨难开龟发良。 
【注】芎归汤，即川芎、当归，又名佛手散。气虚产难或时久伤气。根据本方倍加人参。临 
产交骨难开，根据本方加整龟版一具，本人梳下乱发一团，他人梳下之发亦可，名开骨散。 
\x四物汤 圣愈汤 六物汤 加味四物汤 地骨皮饮\x 
调肝养血宜四物，归芎芍地酌相应，气虚血少参 补，气燥血热知柏清。寒热柴丹 
炒栀子，但热无寒丹骨平，热甚芩连寒桂附，止血茅蒲破桃红。 
【注】调肝养血宜四物汤，即当归、川芎、白芍、熟地黄。酌相应，谓补血用白芍，熟 
地，破血用赤芍，凉血用生地。气虚血少，宜加参、 ，名圣愈汤。气燥血热，宜加知、柏 
名六物汤。血虚寒热往来，宜加味四物汤，即本方加柴胡、丹皮、炒栀子也。血虚惟发热 
不恶寒，宜地骨皮饮，即本方加地骨皮，牡丹皮也。血分热甚，根据本方加黄芩、黄连。寒 
甚加肉桂、附子，破血加桃仁、红花，止血加茅根、蒲黄炒黑。 
\x八珍汤 十全大补汤 人参养荣汤\x 
一切气血两虚证，八珍四物与四君，气乏色枯毛发落，自汗盗汗悸忘臻，发热咳嗽 
吐衄血，食少肌瘦泄泻频，十全大补加 桂，荣去芎加远味陈。 
【注】气虚，四君子汤。血虚，四物汤。气血两虚，八珍汤。八珍者，即四君、四物 
也。若有气乏色枯，毛发脱落，自汗盗汗，心悸健忘，发热咳嗽，吐血、衄血，食少肌瘦， 
泄泻等证，则宜十全大补汤，即八珍汤加黄 、肉桂也，人参养荣汤，即十全大补汤减 
去川芎，更加远志、五味子、陈皮也。 
\x小建中汤 黄 建中汤 当归建中汤 双和饮\x 
虚劳腹痛小建中，悸衄之血梦失精，手 
足烦热肢酸痛，芍草饴桂枣姜同，卫虚加 黄 建，荣虚当归建中名，温养气血双和饮， 
三方减饴加地芎。 
【注】诸虚劳极，里急腹痛，宜以小建中汤温和脾胃。并治里虚心悸，衄下亡血，夜 
梦失精，手足烦热，四肢酸痛，血液亏损等证。是方白芍药、甘草、饴糖、中桂、大枣、 
生姜也，若卫气虚者，加黄 ，名曰黄 建中汤。若里不急、腹不痛有是证者，则当以 
温养气血，用双和饮，即此三方减去饴糖，加入熟地、川芎，乃八珍汤减人参、白术、茯 
苓，加黄 、中桂，盖以补阴血为主也。 
\x补肝汤\x 
补肝汤治肝虚损，筋缓不能自收持，目暗KT KT 无所见，四物酸枣草瓜宜。 
【注】补肝汤，即当归、川芎、白芍，熟地、酸枣仁、炙草、木瓜也。 
\x加味救肺饮\x 
加味救肺治肺损，嗽血金家被火刑，归芍麦味参 草，百花紫菀马兜铃。 
【注】加味救肺饮，即当归、白芍、麦冬、五味子、人参、黄 、炙草、百合、款冬花、 
紫菀、马兜铃也。 
\x天王补心丹\x 
天王补心心虚损，健忘神虚烦不眠，柏子味苓归地桔，三参天麦远朱酸。 
【注】是方，即柏子仁、五味子，茯苓、当归、生地、桔梗、丹参、人参、元参、天 
冬、麦冬、远志、朱砂、酸枣仁。 
\x归脾汤\x 
归脾思虚伤心脾，热烦盗汗悸惊俱，健忘怔忡时恍惚，四君酸远木归 。 
【注】悸，心自跳动也，惊，目触物骇也。健忘，言事易忘也。怔忡，心冲动甚也。恍 
惚，心时不明也。方乃四君子，加酸枣仁、远志、木香、当归、黄 。 
\x人参固本汤丸 保元生脉固本汤\x 
固本肺肾两虚病，肺痿咳血欲成劳，二冬二地人参共，保元生脉脾同调。 
【注】人参固本汤、丸，即人参、天冬、麦冬、生地、熟地也。根据本方再加保元之黄 
、炙草，生脉之五味，三方合一，名保元生脉固本汤。同调，谓同调脾、肺、肾三经 
虚也。 
\x逍遥散\x 
逍遥理脾而清肝，血虚骨蒸烦嗽痰，寒热颊赤胁不快，妇人经病脉虚弦，术苓归芍 
柴薄草，加味栀丹肝热添，肝气滞郁陈抚附，热加吴萸炒黄连。 
【注】是方，即白术、茯苓、当归、白芍、柴胡、薄荷、甘草也。肝气热，根据本方加炒 
栀子、丹皮，名加味逍遥散。肝气滞加陈皮，肝气郁加抚芎、香附，肝气郁热，加吴茱萸、 
炒川黄连。惟薄荷只可少许为引，不宜多用。 



<目录>卷二

<篇名>痨瘵总括

属性：痨瘵阴虚虫干血，积热骨蒸咳嗽痰，肌肤甲错目黯黑，始健不泻下为先。 
【注】久病痨疾而名曰瘵。瘵者，败也，气血两败之意也。有阴虚干血者，有阴虚积 
热者，当以诸补阴药治之。肌肤甲错，谓皮肤干涩也，目黯黑者，谓目黑无光也。始健， 
谓初病尚壮；不泻，谓久病不泻也，二者皆可以攻下为先治也。 



<目录>卷二

<篇名>痨瘵治法

属性：痨瘵至泻则必死，不泻能食尚可痊，初取利后宜详审，次服柴胡清骨煎，虚用黄 
鳖甲散，热衰大补养荣参，皮热柴胡胡连入，骨蒸青蒿鳖甲添，阴虚补阴诸丸剂，阳虚补 
阳等汤圆，咳嗽自同咳嗽治，嗽血成方太平丸。 
【注】痨瘵之人，病至大便泄泻，则必死矣。若不泻能食，尚堪任药攻治，故可痊也。 
初取利后，审其热之微甚，人之强弱。若热甚人强，宜用柴胡清骨散；热不甚人弱，宜 
用黄 鳖甲散；热微人弱，宜用十全大补、人参养荣等汤。若皮外发热，加柴胡、胡连。骨 
内蒸热，加青蒿、鳖甲。午后阴虚发热，宜用补阴诸丸汤药。阳虚恶寒清瘦，宜用补阳 
诸丸汤药。咳嗽不已，同咳门方参而治之。嗽血者，宜用成方太平丸可也。 
\x大黄 虫丸 大黄青蒿煎 传尸将军丸\x 
干血大黄 虫治，积热蒿黄胆便煎，癸亥腰眼灸七壮，后服传尸将军丸。 
【注】大黄 虫丸有成方。大黄青蒿煎，即青蒿、大黄、猪胆汁、童便煎。痨瘵日久， 
有生恶虫，身死之后，多遭传染，甚而灭门，名曰传尸痨，宜癸亥日灸两腰眼各七壮，后 
服传尸将军丸。此方载《丹溪心法》书中。 
\x柴胡清骨散\x 
清骨骨蒸久不痊，热甚秦知草胡连，鳖甲青蒿柴地骨，韭白髓胆童便煎。 
【注】此方乃秦艽、知母、炙草、胡连、鳖甲、青蒿、柴胡、地骨皮、韭白、猪脊髓、 
猪胆汁、童便也。 
\x黄 鳖甲散\x 
黄 鳖甲虚劳热，骨蒸晡热渴而烦，肌肉消瘦食减少，盗汗咳嗽出血痰，生地赤芍 
柴秦草，知 菀骨半苓煎，人参桂桔俱减半，鳖甲天冬桑倍添。 
【注】此方即生地、赤芍、柴胡、秦艽、炙草、知母、黄 、紫菀、地骨皮、半夏、茯 
苓、人参，桂枝、桔梗、鳖甲、天冬，桑白皮也。 



<目录>卷二

<篇名>自汗盗汗总括

属性：自汗表阳虚恶冷，阳实蒸热汗津津，盗汗阴虚分心肾，心虚不固火伤阴。 
【注】无因汗出，谓之自汗。自汗谓表阳虚，汗出则恶寒冷，宜用后方。若蒸蒸发热， 
汗出不恶寒，则为里阳实，宜以调胃承气汤下之。睡则汗出，觉则汗止，谓之盗汗。盗 
汗为阴虚，当分心虚不固，心火伤阴也。 
\x黄 六一汤 玉屏风散 黄 建中汤\x 
自汗表虚黄 草，玉屏风散术 防，气虚加参阳虚附，血虚黄 建中汤。 
【注】黄 六一汤，即黄 六钱，甘草一钱也。玉屏风散，即黄 、白术、防风也，二 
方皆治表虚自汗，若气虚加人参，阳虚加附子可也。若不恶寒不气少，则为血虚，不可 
用参、附，宜黄 建中汤，即小建中汤加黄 也。方在伤寒门。 
\x当归六黄汤 酸枣仁汤\x 
盗汗心火下伤阴，归 二地柏连芩，心虚酸枣芍归地，知柏苓 五味参。 
【注】当归六黄汤，治心火伤阴盗汗，即当归、黄 、黄芩、黄连、黄柏、生熟地黄 
也。酸枣仁汤，治心虚不固盗汗，即酸枣仁、当归、白芍、生地、知母、黄柏、茯苓、黄 
、五味子、人参也。 



<目录>卷二

<篇名>失血总括

属性：九窍出血名大衄，鼻出鼻衄脑如泉，耳目出血耳目衄，肤出肌衄齿牙宣，内衄嗽涎 
脾唾肾，咯心咳肺呕属肝，精窍尿血膀胱淋，便血大肠吐胃间。 
【注】九窍一齐出血，名曰大衄。鼻出血，曰鼻衄。鼻出血如泉，曰脑衄。耳出血，曰 
耳衄。目出血，曰目衄。皮肤出血，曰肌衄。齿牙出血，曰齿衄，又名牙宣。此皆衄血随 
所患处而命名也。若从口出则为内衄，内衄出血，涎嗽出于脾，唾出于肾，咯出于心，咳 
出于肺，呕出于肝，吐出于胃，尿血从精窍而出，淋血从膀胱而出。呕吐之分，呕则有 
上逆漉漉之声，吐则无声也。 



<目录>卷二

<篇名>失血死证

属性：失血身凉脉小顺，大疾身热卧难凶，口鼻涌出而不止，大下溃腐命多倾。 
【注】大疾，脉大疾也。卧难，不能卧也。大衄、大下，血出如涌泉不止，内溃腐尸之气，则命倾也。 



<目录>卷二

<篇名>失血治法

属性：阳乘阴热血妄行，血犯气分不归经，血病及腑渗入浊，由来脏病溢出清。热伤失血 
宜清热，劳伤理损自然平，努即内伤初破逐，久与劳伤治法同。 
【注】凡失血之证，阳盛乘阴，则血为热迫，血不能安于脉中而妄行气分，不能回归 
经脉也。若血病伤及于腑者，则血渗入肠胃浊道，上从咽出，下从二便而出也。血病伤 
及于脏者，则血溢出胸中清道，上从喉出，下从精窍而出也。夫血藏于脏内，行于脉中，躯 
壳之中不可得而见也。非有损伤，不能为病。而损伤之道有三∶一曰热伤，宜以清热为主； 
一曰劳伤，宜以理损为主；一曰努伤，初宜以破逐为主，久亦宜以理损为主也。 
\x犀角地黄汤\x 
热伤一切失血病，犀角地黄芍牡丹，胸膈满痛加桃大，热甚吐衄入芩连，因怒呕血 
柴栀炒，唾血元参知柏煎，咯加二冬嗽二母，涎壅促嗽郁金丸。 
【注】热伤一切失血之病，皆宜犀角地黄汤。若胸膈满痛，是为瘀血，加桃仁、大黄。 
若吐血热盛，加黄芩、黄连。因怒致吐血及呕血者，加柴胡、炒栀，唾血加元参、黄柏、 
知母，咯血加天冬、麦冬，嗽血加知母、贝母。涎壅气促，阵阵急嗽带出血者，宜郁金 
丸，方在后。 
\x加味救肺饮加郁金汤\x 
劳伤吐血救肺饮，嗽血加调郁金汤。形衰无热气血弱，人参养荣加麦良。 
【注】救肺饮，即虚劳门之加味救肺饮加调郁金末也。若气血虚弱不见火象，宜用人 
参养荣汤加麦门冬也。 
\x芎归饮\x 
饱食用力或持重，努破脉络血归芎，呕血漉漉声上逆，跌扑堕打有瘀行。 
【注】饱食用力，或因持重努伤脉络，失血涌吐，宜用芎归饮，引血归经，及呕血跌 
扑堕打，伤其脉络，令人大吐者，亦皆宜之。其有瘀血者，或加大黄以下之，或加桃仁、红 
花以破之，或加郁金、黄酒以行之。 
\x参地煎\x 
参地衄吐血不已，热随血减气随亡，气虚人参为君主，血热为君生地黄。 
【注】参地煎，即人参。生地黄也。凡因热伤衄、吐血不已者，则热已随血减，然气 
亦随血亡也。气虚甚者，当倍人参为君。血热者，宜倍生地为君。时时煎服自止也。 
\x泻肺丸\x 
嗽血壅逆虚苏子，积热痰黄泻肺丸，蒌仁半贝金葶杏，三黄惟大有除添。 
【注】嗽血痰壅气逆，形气虚者，苏子降气汤降之，方见诸气门。痰黄积热，形气实 
者，用泻肺丸下之，即栝蒌仁、半夏、浙贝母、郁金、苦葶苈子、杏仁、黄连、黄芩、大 
黄也。惟大黄形气实者加之，若形气虚者，或大便溏泻，则减去不用。 
\x保肺汤\x 
保肺肺痈吐脓血，白芨薏苡贝金陈，苦梗苦葶甘草节，初加防风溃 参。 
【注】保肺汤，即白芨、薏苡仁。贝母、金银花、陈皮、苦桔梗、苦葶苈、甘草节也。 
初起加防风、溃后加生黄 ，人参。 
\x牛膝四物汤\x 
尿血同出痛淋血，尿血分出尿血名，尿血精窍牛四物，淋血八正地金通。 
【注】淋血、尿血二证，若尿与血同出而痛，名曰淋血。尿与血分出，名曰尿血。尿 
血为精窍之病，用四物倍加牛膝。淋血为尿窍之病，用八正散，加木通生地、郁金治之。 
\x珀珠散\x 
尿血诸药而不效，块血窍滞茎急疼，珀珠六一朱砂共，引煎一两整木通。 
【注】尿血一证，乃精窍为病，每次因忍精不泄，提气采战，或因老年竭欲而成。服 
诸药不效者，所尿之血成块，窍滞不利，茎 
中急疼欲死者，用珀珠散，日三服，每服三钱，引用整木通去粗皮黄色者，煎汤调服。其 
方即琥珀末一钱，珍珠末五分，朱砂末五分，飞滑石六钱，甘草末一钱，合均，分三服。若 
其人大便结燥不通，以八正散加牛膝、郁金下之。有热尿涩，以导赤散加牛膝、郁金清 
之。利后仍服此药，自有奇功。 
\x槐花散\x 
便血内热伤阴络，风合肠风湿脏疡，槐花侧枳连炒穗，风加秦防湿楝苍。 
【注】便血二证，肠风、脏毒。其本皆热伤阴络，热与风合为肠风，下血多清；热与 
湿合为脏毒，下血多浊，均宜槐花散，即炒槐花、炒侧柏叶。醋炒枳壳、川黄连、炒荆 
芥穗，为末，乌梅汤调服。肠风，加秦艽、防风。脏毒，加炒苦楝、炒苍术。若大肿大痛， 
大便不通，当以脏毒未溃之疡治之，非脏毒下血之病也。 
\x升阳去湿和血汤\x 
便血日久凉不应，升补升 苍桂秦，归芍丹陈二地草，热加萸连虚人参。 
【注】便血日久，服凉药不应，宜升补，用升阳去湿和血汤。即升麻。黄 、苍术、肉 
桂、秦艽、当归、白芍、丹皮，陈皮、生地、熟地、生甘草、炙甘草也。有热，稍加吴茱 
萸、炒川连。虚加人参可也。 



<目录>卷二

<篇名>消渴总括

属性：试观年老多夜尿，休信三消尽热干，饮多尿少浑赤热，饮少尿多清白寒。 
【注】上消属肺，饮水多而小便如常；中 
消属胃，饮水多而小便短赤；下消属肾，饮水多而小便混浊，三消皆燥热病也。然试观 
年老好饮茶者，夜必多尿，则休信三消皆热，而亦有寒者矣。饮水多，小便少而浑赤者属 
热，是火盛耗水而浑也。饮水少，小便多而清白者属寒，是火虚不能耗水也。 



<目录>卷二

<篇名>消渴生死

属性：三消便硬若能食，脉大实强尚可医，不食舌白传肿泻，热多舌紫发痈疽。 
【注】三消，饮水多不能食，若能食大便硬，脉大强实者，为胃实热，下之尚可医也。 
若不能食，湿多舌白滑者，病久则传变水肿泄泻。热多舌紫干者，病久则发痈疽而死也。 



<目录>卷二

<篇名>消渴治法

属性：\x竹叶黄 汤\x 
便硬能食脉大强，调胃金花斟酌当，不食渴泻白术散，竹叶黄 不泻方，黄 黄芩 
合四物，竹叶石膏减粳姜，气虚胃热参白虎，饮一溲二肾气汤。 
【注】调胃，谓调胃承气汤。金花，谓栀子金花汤。方俱在伤寒门，酌其所当用可也。 
不食而渴，已属胃虚，兼之泄泻，胃虚无热矣。故用七味白术散，方在虚损门。若不食 
而渴，亦不泻者，是虽虚而犹有燥热也，宜用竹叶黄 汤，即黄 、黄芩、当归、川芎、 
白芍、生地、竹叶，石膏、人参、炙草、麦冬、半夏也。若气虚胃热盛者，宜用人参白 
虎汤。若下焦虚寒，饮一溲二者，宜用肾气汤。 



<目录>卷三

<篇名>神之名义

属性：形之精粹处名心，中含良性本天真，天真一气精神祖，体是精兮用是神。 
【注】动植之物，一有其形，则形之至精、至粹之处，即名曰心。动物之心者，形若垂 
莲，中含天之所赋、虚灵不昧之灵性也。植物之心者，即中心之芽，中含天之所赋、生 
生不已之生意也。此形若无此心，则形无主宰，而良性、生意亦无着落矣。此心若无良 
性、生意，则心无所施用，不过是一团死肉，一枯草木之芽耳。盖人虽动物之贵，而其中 
含良性与一切动物皆同，本乎天真也。天真之气，分而言之为精、气、神。故曰∶以精 
为体，以神为用也。合而言之，浑然一气，故曰∶天真一气，精神之祖也。 



<目录>卷三

<篇名>神之变化

属性：神从精气妙合有，随神往来魂阳灵，并精出入阴灵魄，意是心机动未形，意之所专 
谓之志，志之动变乃思名，以思谋远是为虑，用虑处物智因生。 
【注】魂，阳之灵，随神往来。魄，阴之灵，并精出入。盖神机不离乎精气，亦不杂 
乎精气，故曰∶妙合而有也。故指神而言，则神超乎精气之外，指精气而言，则神寓乎精 
气之中。意者，心神之机，动而未形之谓也。志者，意所专注也。思者，志之变动也。虑 
者，以思谋远之谓也。智者，以虑处物之谓也。此皆识神变化之用也。 



<目录>卷三

<篇名>五脏神情

属性：心藏神兮脾意智，肺魄肝魂肾志精，气和志达生喜笑，气暴志愤恚怒生，忧思系心 
不解散，悲哭哀苦凄然情，内生惧恐求人伴，外触骇然响动惊。 
【注】五脏所藏七神∶心藏神，脾藏意与智，肺藏魄，肝藏魂，肾藏精与志也。五脏 
所生七情∶心生喜，肝生怒，脾生忧，思，肺生悲，肾生恐也。气和则志达，故生喜笑。气 
暴则志愤，故生恚怒。系心不解散，故生忧思。凄心则哀苦，故生悲哭。内恐外触非常 
事物，故生恐惧惊骇也。 



<目录>卷三

<篇名>神病治法

属性：\x朱砂安神丸\x 
内生不恐心跳悸，悸更惊惕是怔忡，善忘前言曰健忘，如昏似慧恍惚名，失志伤神 
心胆弱，痰饮九气火相乘，清热朱连归地草，余病他门治法精。 
【注】惊悸、怔忡、健忘、恍惚、失志、伤神等病，皆因心虚胆弱，诸邪得以乘之也。 
心气热者，先用朱砂安神丸以清之。其余虚实诸邪，则当与虚损、九气、癫痫、痰饮等 
门合证拣方，自有效法之处。 
\x仁熟散\x 
恐畏不能独自卧，胆虚气怯用仁熟，柏仁地枸味萸桂，参神菊壳酒调服。 
【注】恐畏不能独自卧者，皆因气怯胆虚也。仁熟散，即柏子仁、熟地黄、枸杞子、五 
味子、山茱萸、桂心、人参、茯神、菊花、枳壳，为末，老酒调服也。 



<目录>卷三

<篇名>癫痫总括

属性：经言癫狂本一病，狂乃阳邪癫是阴。癫疾始发意不乐，甚则神痴语不伦。狂怒凶狂 
多不卧，目直骂詈不识亲。痫发吐涎昏噤倒，抽搐省后若平人。 
【注】李时珍曰∶经有言癫狂疾者，又言癫疾为狂者，是癫狂为兼病也。邪入于阳者 
狂，邪入于阴者癫。盖癫疾始发，志意不乐，甚则精神呆痴，言语不伦，而睡如平时，以 
邪并于阴也。狂疾始发多怒不卧，甚则凶狂欲杀，目直骂詈，不识亲疏，而夜多不卧，以 
邪并于阳也。然俱不似痫疾发则吐涎神昏卒倒无知，口噤牙紧，抽搐时之多少不等，而 
省后起居饮食皆若平人为别也。痫虽分而为五，曰鸡、马、牛、羊、猪名者，以病状偶 
类故也。其实痰、火、气、惊、四者而已，所以为治同乎癫狂也。 
\x三圣散 青州白丸子 滚痰丸 遂心丹 矾郁丸 控涎丹 抱胆丸 镇心丹\x 
癫狂痫疾三圣吐，风痰白丸热滚痰，痰实遂心气矾郁，痰惊须用控涎丹，无痰抱胆 
镇心治，发灸百会自然安，初发皂角灌鼻内，涎多欲止点汤盐。 
【注】癫狂痫疾初起多痰者，先以三圣散吐之。风盛有痰者，用青州白丸子，热盛有 
痰者，用礞石滚痰丸。痰而形气实者用遂心散，甘遂，朱砂、猪心也。痰而兼气郁者用 
矾郁丸，白矾、郁金也。痰而兼惊者用控涎丹。无痰神轻因而惊悸者用镇心丹、抱胆丸。 
皆成方也。痫病发时灸百会，不抱壮数，以苏为止。再发再灸，以愈为度。初发用皂角 
汁灌鼻内，其风涎即从鼻口中涕唾而出，若苏后其涎不止，以盐汤服之自止。 



<目录>卷三

<篇名>诸气总括

属性：\x寒气 炅气 喜气 怒气 劳气 思气 悲气 恐气 惊气\x 
一气触为九寒炅，喜怒劳思悲恐惊。寒收外束腠理闭，炅泄内蒸腠理通，喜则气缓 
虚极散，劳耗思结气难行，怒气逆上甚呕血，下乘脾虚飧泻成，恐则气下伤精志，惊心无 
倚乱怔忡，悲消荣卫不散布，壮行弱着病丛生。 
【注】一气流行不为邪触，何病之有？若为寒触，外束皮肤，腠理闭、其气收矣，即 
寒病也。炅火也。若为火触，热蒸汗出，腠理开，其气泄矣，即暑病也。若为喜触，喜 
则气和志达，其气缓矣。素中虚极者，缓则气散，即暴脱也。若为劳触，劳则喘息，且 
汗出，其气耗矣，即劳倦也。若为思触，心有所存，气留不行，其气结矣，即郁气也。若 
为怒触，怒则气逆甚呕血，其气上矣。上极而下乘脾之虚，则为飧泄也。若为恐触，恐 
则精却伤精志，其气下矣。若为惊触，心无所根据，神无所归，虑无所定，其气乱矣。怔 
忡心动，不安之病也。若为悲触，心肺气戚，荣卫不散，其气消矣。凡此九气丛生之病，壮 
者得之气行而愈，弱者得之气着为病也。 



<目录>卷三

<篇名>诸气辨证

属性：短气气短不能续，少气气少不足言，气痛走注内外痛，气郁失志怫情间，上气气逆 
苏子降，下气气陷补中宣，臭甚伤食肠胃郁，减食消导自然安。 
【注】短气者，气短而不能续息也；少气者，气少而不能称形也，皆为不足之证。气 
痛者，气为邪阻，气道不通，或在经络，或在脏腑，攻冲走注疼痛也。上气乃浊气上逆， 
下气为清气下陷。气郁者，或得于名利失志，或得于公私怫情，二者之间也。浊气上逆，苏 
子降气汤。清气下陷，补中益气汤，甚者加诃子、五味子。然清气下陷，下气不甚臭秽， 
惟伤食下气，其臭甚秽，乃肠胃郁结，谷气内发，而不宣通于肠胃之外。郁在胃者，上 
噫气也；郁在肠者，下矢气也。补中益气汤，方见内伤门。 



<目录>卷三

<篇名>诸气治法

属性：寒热热寒结者散，上抑下举惊者平，喜以恐胜悲以喜，劳温短少补皆同。 
【注】寒者热之，麻黄、理中是也。热者寒之，白虎、生脉是也。结者散之，越鞠解 
郁是也。上者抑之，苏子降气是也。下者举之，补中益气是也。惊者平之，镇心、妙香 
是也。喜以恐胜，悲以喜胜，以情治情是也。劳者温之，短气，少气者补之，保元、四君 
是也。 
\x木香流气饮\x 
木香流气调诸气，快利三焦荣卫行，达表通里开胸膈，肿胀喘嗽气为疼，六君丁皮 
沉木桂，白芷香附果苏青，大黄枳朴槟蓬术，麦冬大腹木瓜通。 
【注】木香流气饮，调治一切诸气为病。其功能快利三焦，通行荣卫，外达表气，内 
通里气，中开胸膈之气，其水肿胀满，气壅喘嗽，气痛走注，内外疼痛，并皆治之。即 
人参、白术、茯苓、炙草、橘皮、半夏、丁皮、沉香、木香、中桂、白芷、香附、草果、 
苏叶、青皮、大黄、枳壳、浓朴、槟榔、蓬术、麦冬、大腹皮、木瓜、木通也。 
\x分心气饮\x 
分心气饮治七情，气滞胸腹不流行，正减芷朴通木附，麦桂青桑槟壳蓬。 
【注】分心气饮，治七情气滞，胸腹之病。正者，谓藿香正气散也。正减者，谓即藿香正 
气散方减白芷、浓朴，加木通、木香、香附、麦冬、官桂、青皮、桑皮、槟榔、枳壳、蓬术也。 
\x苏子降气汤 越鞠汤\x 
苏子降气气上攻，下虚上盛气痰壅，喘咳涎嗽胸膈满，气秘气逆呕鲜红，橘半肉桂 
南苏子，前朴沉归甘草同。郁食气血痰湿热，越鞠苍栀曲附芎。 
【注】苏子降气汤，治下虚上盛，气壅上攻，喘咳涎嗽，胸膈满闷，气秘便难，气逆 
呕血，即橘皮、半夏、肉桂、南苏子、前胡、浓朴、沉香、当归、甘草也。越鞠汤治六郁， 
食郁、气郁、血郁、痰郁、湿郁、热郁，即苍术、山栀、神曲、香附，抚芎也。夫气郁 
之病若久，必与血、痰、湿、热、饮、食相合，故治郁之方，可治气郁也。其气实者加 
木香，气虚者加人参，血实者加红花，血虚者加当归，痰多者加半夏，湿多者加白术，热 
多者加萸、连，饮多者加茯苓，食多者加麦 ，在临证者消息耳。 
\x四七汤\x 
四七七气郁生痰，梅核吐咯结喉间，调和诸气平和剂，半苓浓朴紫苏煎，快气橘草 
香附入，妇人气病效如仙，恶阻更加芎归芍，气痰浊带送白丸。 
【注】四七汤，治七情过节，七气病生，郁结生痰，如絮如膜，凝结喉间，咯之不尽， 
咽之不下，名曰梅核气。日久不愈，变生噎膈，上吐涎沫，下秘二便也。宜用此平和之 
剂，即半夏、茯苓、浓朴、紫苏叶也，胸腹中气不快，加橘皮、甘草、香附，亦治妇人 
一切气病。妇人有孕喜吐者，名曰恶阻，更加川芎、当归、白芍。妇人肥白。多痰气郁， 
有白浊带下者，亦以本方送青州白丸子可也。 
\x镇心丹 妙香散\x 
惊实镇心朱齿血，惊虚妙香木麝香，山药茯神参 草，朱砂桔梗远苓菖。 
【注】心气实病惊者，宜用镇心丹，即朱砂、龙齿末等分，猪心血为芡实大丸，每服 
三丸，麦冬汤下。心气虚病惊者，宜用妙香散加菖蒲，即木香、麝香、山药、茯神、人 
参、黄 、炙草、朱砂、桔梗、远志、茯苓、石菖蒲也。 



<目录>卷三

<篇名>遗精总括

属性：不梦而遗心肾弱，梦而后遗火之强，过欲精滑清气陷，久旷溢泻味醇伤。 
【注】不梦而遗，谓无所感于心而自遗，则为心肾虚弱不固也。梦而后遗，谓有所感 
于心，相火煽而强迫之，则为二火之强不固也。或过欲之人，日惯精滑，或清气不足，下 
陷不固，或久旷之人，精盛溢泻，或醇酒浓味，火强不固，皆为是病也。 
\x龙骨远志丸 坎离既济汤 封髓丹\x 
心肾虚弱朱远志，龙骨神苓菖蒲参，久旷火旺地知柏，胃虚柏草缩砂仁。 
【注】龙骨远志丸，治心肾虚弱，不梦而遗者，即龙骨、朱砂、远志、茯神、茯苓、石 
菖蒲、人参也，坎离既济汤，治梦而后遗，火强久旷者，即生地、黄柏、知母也。若胃虚 
食少便软，则不宜生地、知柏，恐苦寒伤胃，故宜封髓丹，即黄柏、甘草、缩砂仁也。 
\x补精丸\x 
精出不止阳不痿，强中过补过淫成，久出血痛形羸死，或发消渴或发痈，阳盛坎离 
加龙骨，实热解毒大黄攻，调补骨脂韭山药，磁石苁蓉参鹿茸。 
【注】精出不止，阳强不倒，名曰强中。 
此病皆因过服房术中补药，或贪淫过欲而成也。若不急治，日久精尽，阳强不化，迫血 
而出，疼痛不已，形羸而死。或不即死，亦必发消渴、大痈也。阳盛阴虚者，宜大剂坎 
离既济汤，加生龙骨清而补之。形实热盛者，宜黄连解毒汤，加大黄先攻其热可也。病后 
热去，调理宜补精丸，即补骨脂、韭子，山药、磁石、肉苁蓉、人参、鹿茸也。 



<目录>卷三

<篇名>浊带总括

属性：浊病精窍尿自清，秽物如脓阴内疼，赤热精竭不及化，白寒湿热败精成。 
【注】赤多属热，亦有浊带日久，精竭阳虚，不及化白而属寒者，白多属寒，亦有败 
精湿热酿成腐化，变白而属热者。是则不可概以寒热论赤白也。 
\x清心莲子饮 萆 厘清饮 珍珠粉丸\x 
浊热清心莲子饮，寒萆菖乌益草苓，湿热珍珠炒姜柏，滑黛神曲椿蛤同。 
【注】赤浊带下属热者，宜用清心莲子饮，方在淋门。白浊带下属寒者，宜用萆 厘清 
饮，即萆 、菖蒲、乌药、益智、甘草、茯苓也。赤白浊带下属湿热者，宜用珍珠粉丸， 
即炒黑姜、炒黄柏、滑石，青黛、炒神曲、炒椿皮、蛤粉也。 
\x黑锡丹\x 
黑锡上盛下虚冷，精竭阳虚火上攻，上壅头痛痰气逆，下漏浊带白淫精，骨脂茴香 
葫芦巴，肉蔻桂附木金樱，沉香阳起巴戟肉，硫铅法结要研明。 
【注】赤白浊带下属虚寒者，及虚阳上攻，头痛喘嗽，痰壅气逆，俱宜黑锡丹。即补骨 
脂、小茴香、葫芦巴、肉蔻、附子、肉桂、木香、金樱子、沉香、阳起石、巴戟，硫黄、黑 
铅也。 



<目录>卷三

<篇名>痰饮总括

属性：阴盛为饮阳盛痰，稠浊是热沫清寒，燥少粘连咯不易，湿多易出风掉眩，膈满呕吐 
为伏饮，支饮喘咳肿卧难，饮流四肢身痛溢，嗽引胁痛谓之悬，痰饮素盛今暴瘦，漉漉声 
水走肠间，饮留肺胸喘短渴，在心下悸背心寒。 
【注】饮则清稀，故为阴盛。痰则稠浊，故为阳盛。稠浊，是热痰属心也。沫清，是 
寒痰属肾也。少而粘连咯不易出，是燥痰属肺也。多而易出，是湿痰属脾也。搐搦眩晕， 
是风痰属肝也。膈上痰满，呕吐痰涎，此饮留于膈间，名曰伏饮也。喘咳面肿不得卧，此 
饮留于肺，名曰支饮也。饮流四肢，身体重 
痛，此饮留行于体，名曰溢饮也。咳嗽引胁疼痛，此饮留于胁下，名曰悬饮也，素盛今 
瘦，漉漉有声，水走肠间，此饮留于肠胃，名曰痰饮也。凡饮留于胸肺，则喘满短气而渴。 
饮留于膈下，则心下悸或背心寒冷也。 
\x二陈汤 燥痰汤\x 
诸痰橘半茯苓草，惟有燥者不相当，风加南星白附子，热加芩连寒桂姜，气合四七 
郁香附，虚入参术湿入苍；燥芩旋海天冬橘，风消枳桔贝蒌霜。 
【注】诸痰谓一切痰，皆宜二陈汤治之。即橘红、半夏、茯苓、甘草也。因有苓、半、 
性过渗燥，故与燥痰不相当也。根据本方风痰加南星、白附子，热痰加黄芩、黄连，寒痰 
加干姜、肉桂，气痰加浓朴、苏叶即是合四七汤也，因郁生痰加香附，气虚有痰加人参、 
白术即六君子汤也，湿痰加苍术。燥痰宜用燥痰汤，即枯黄芩、旋复花、海石，天冬、橘 
红、风化芒硝、枳壳、桔梗、贝母、栝蒌霜也。 
\x茯苓指迷丸\x 
茯苓风消枳壳半，痰饮平剂指迷丸，寒实瓜蒂透罗治，热实大陷小胃丹。 
【注】指迷丸，治一切痰饮平和之剂，即茯苓、风化芒硝、枳壳、半夏也。痰饮寒实 
者，用瓜蒂散吐之，或用透罗丹下之。热实者，在膈上用大陷胸汤，丸，在三焦用小胃 
丹攻之。 
\x半夏茯苓汤加丁香汤 越婢加术汤\x 
流饮控涎苓桂治，伏饮神佑半苓丁，支饮葶苈悬十枣，溢饮越术小青龙。 
【注】留饮者，谓一切饮留于上下、内外也。实者用控涎丹攻之，虚者用苓桂术甘汤 
温之。伏饮实者用神佑丸，虚者用半夏三钱、茯苓二钱、丁香一钱、生姜三钱，煎服治之， 
即半夏茯苓汤加丁香也。支饮用葶苈大枣汤，悬饮用十枣汤治之。溢饮有热者用越婢加术 
汤，即麻黄、石膏、甘草、生姜、大枣，加苍术也。有寒者用小青龙汤治之。 



<目录>卷三

<篇名>咳嗽总括

属性：有声曰咳有痰嗽，声痰俱有咳嗽名，虽云脏腑皆咳嗽，要在聚胃关肺中，胃浊脾湿 
嗽痰本，肺失清肃咳因生，风寒火郁燥痰饮，积热虚寒久劳成。 
【注】有声无痰曰咳，有痰无声曰嗽，有声有痰曰咳嗽。《内经》虽云∶五脏六腑皆令 
人咳。而大要皆在聚于胃、关于肺也。因胃浊，则所游溢之精气，与脾湿所归肺之津液 
皆不能清，水精之浊，难于四布，此生痰之本，为嗽之原也，肺居胸中，主气清肃。或 
为风寒外感，或为痰热内乾清肃，有失降下之令，因气上逆而咳嗽也。久劳成，谓久病 
咳嗽不已，伤肺成劳也。 
\x参苏饮 芎苏饮 香苏饮 茯苓补心汤\x 
参苏感冒邪伤肺，热寒咳嗽嚏痰涎，气虚用参实减去，二陈枳桔葛苏前，头痛加芎 
喘加杏，芩因热入麻干寒，虚劳胎产有是证，补心四物量抽添。 
【注】参苏饮，治感冒风寒伤肺，咳嗽、嚏唾痰涎、发热、恶寒也，即人参、苏叶、橘 
红、半夏、茯苓、甘草、枳壳、桔梗、前胡、葛根也。形气虚者，必用人参，若形气实，减 
去可也。若头痛，根据本方去人参，以前胡易柴胡加川芎，名芎苏饮。若喘嗽，根据本方去 
人参加杏仁，名杏苏饮。若内有热，加黄芩，有寒加麻黄、干姜。若虚劳之人，及胎前产 
后而有是病，根据本方合四物汤，名茯苓补心汤，量其虚实、寒热加减可也。 
\x泻心散 葶苈泻白散\x 
泻白肺火郁气分，喘咳面肿热无痰，桑骨甘草寒麻杏，血分加芩热甚连，咳急呕逆 
青橘半，郁甚失音诃桔添，停饮喘嗽不得卧，加苦葶苈效通仙。 
【注】泻白散，即桑皮、地骨皮、甘草也。治喘嗽面肿，无痰身热，是为肺经火郁气分。 
若无汗，是为外寒郁遏肺火，加麻黄、杏仁 
以发之。若无外证惟面赤，是为肺经火郁血分，加黄芩。内热甚者，更加黄连以清之。咳 
急呕逆者，加青皮、橘红、半夏以降之。火郁甚而失音者，加诃子肉，桔梗以开之。若 
喘嗽面浮不得卧者，是为兼有停饮，加苦葶苈以泻之，名葶苈泻白散。 
\x清肺汤\x 
清肺肺燥热咳嗽，二冬母草橘芩桑，痰加蒌半喘加杏，快气枳桔敛味良。 
【注】清肺汤，即麦冬、天冬、知母、贝母、甘草、橘红、黄芩、桑皮也。有痰燥而 
难出，加栝蒌子。痰多加半夏，喘加杏仁，胸膈气不快加枳壳、桔梗，久则宜敛，加五味 
子。 
\x清燥救肺汤\x 
喻氏清燥救肺汤，肺气虚燥郁咳方，参草麦膏生气液，杏枇降逆效功长，胡麻桑叶 
阿润燥，血枯须加生地黄，热甚牛黄羚犀角，痰多贝母与蒌霜。 
【注】喻氏，喻嘉言也。枇，枇杷叶也。羚犀，羚羊角，犀角也。蒌霜，栝蒌霜也。 
\x透罗丹 泻肺丸\x 
寒实痰清透罗丹，咳时涎壅气出难，巴杏大牵皂半饼，热实痰稠泻肺丸。 
【注】寒实痰盛涎清，热实痰盛稠粘，皆能令人咳嗽。嗽时痰涎顿壅，气闭难出。寒 
实者用透罗丹，即巴豆、杏仁、大黄、牵牛、皂角、半夏共为末，蒸饼为小丸，量服，方 
出《丹溪心法附余》。热实者，宜泻肺丸，方见失血门。 
\x人参泻肺汤\x 
积热伤肺宜泻肺，喘嗽痰多粘色黄，胸膈满热大便涩，凉膈枳桔杏参桑。 
【注】人参泻肺汤，即凉膈散，栀子、连翘、薄荷、黄芩、大黄、甘草、枳壳、桔梗、 
杏仁、人参、桑皮也。 
\x钟乳补肺汤\x 
补肺虚寒喘嗽血，皮毛焦枯有多年，生脉菀款桑皮桂，钟英糯米枣姜煎。 
【注】补肺汤，即人参、麦冬、五味子、款冬花、紫菀、桑皮、桂枝、钟乳石、白石 
英、糯米、大枣、生姜也。 
\x人参养肺汤\x 
养肺平剂肺气虚，劳久喘嗽血腥宜，参草杏阿知母枣，乌梅罂粟骨桑皮。 
【注】人参养肺汤，为治肺气虚损久劳，不寒不热之平剂也。其方即人参、炙草、杏 
仁、阿胶、知母、大枣、乌梅、罂粟壳、地骨皮、桑皮也。 
\x清宁膏 太平丸\x 
咳嗽痰血清宁治，甘桔麦地橘龙圆，薏米川贝薄荷末，血过于痰太平丸。 
【注】咳嗽痰少血多，用太平丸。方，诸书俱有。 
\x琼玉膏 杏酥膏\x 
琼玉膏治肺虚劳，肺痿干嗽咳涎滔，生地膏蜜参苓末，不虚燥蜜杏酥膏。 
【注】琼玉膏治虚燥，先以生地煎膏，后入炼白蜜、人参、茯苓末，搅成膏。杏酥膏治不虚 
而燥，以杏仁霜、奶酥油、炼白蜜，溶化合膏。 



<目录>卷三

<篇名>喘吼总括

属性：喘则呼吸气急促，哮则喉中有响声，实热气粗胸满硬，虚寒气乏饮痰清。 
【注】呼吸气出急促者，谓之喘急。若更喉中有声响者，谓之哮吼。气粗胸满不能布 
息而喘者，实邪也，而更痰稠便硬者，热邪也。气乏息微不能续息而喘者，虚邪也，若 
更痰饮清冷，寒邪也。 



<目录>卷三

<篇名>喘急死证

属性：喘汗润发为肺绝，脉涩肢寒命不昌，喘咳吐血不得卧，形衰脉大气多亡。 
【注】气多，谓出气多、入气少也。 
\x华盖汤 千金定喘汤 葶苈大枣汤\x 
外寒喘吼华盖汤，麻杏苏草橘苓桑，减苓加芩款半果，饮喘难卧枣葶方。 
【注】外寒伤肺喘急，用华盖散。即麻黄、杏仁、苏子、甘草、橘红、赤茯苓，桑皮也。 
根据本方减茯苓，加黄芩、款冬花、半夏、白果，名千金定喘汤，治哮吼表寒之喘。葶苈 
大枣汤，治停饮不得卧之喘也。 
\x萝皂丸 苏子降气汤\x 
火郁喘急泻白散，痰盛作喘萝皂丸，蒌仁海石星萝皂，气喘苏子降气痊。 
【注】面赤浮肿，谓之火郁之喘，宜泻白散。痰盛声急，谓之痰喘，宜萝皂丸。无痰 
声急，谓之气喘，宜苏子降气汤。方在诸气门。 
\x五味子汤 黑锡丹 肾气汤 人参理肺汤\x 
气虚味麦参陈杏，虚寒黑锡肾气汤，日久敛喘参桔味，麻杏罂粟归木香。 
【注】五味子汤，即五味子、麦冬、人参、陈皮、杏仁也。人参理肺汤，即人参、桔梗、 
五味子、麻黄、杏仁、罂粟壳、当归、木香也。黑锡丹，方在浊带门。肾气汤，方在虚劳门。 



<目录>卷三

<篇名>肿胀总括

属性：卫气并脉循分肉，内伤外感正邪攻，外邪客脉为脉胀，邪留分肉肤胀生。 
【注】经曰∶卫气之在身也，常然并脉循分肉行，阴阳相随，何病之有？若其人内伤 
七情，外感六气，饮食失节，劳役过度，则邪正相攻，荣卫失和。卫气与风寒之邪客于 
脉中，则为脉胀。卫气与风寒之邪留于分肉，则为肤胀也。 



<目录>卷三

<篇名>诸脉胀单腹胀肤胀鼓胀

属性：脉胀筋起络色变，久成单腹末脱清，肤胀 初不硬，缠绵气鼓胀膨膨。 
【注】脉胀之证，腹筋起，络色变，久而 
不已，则成单腹胀，四末脱瘦清冷也。肤胀之证， 然初不坚硬，缠绵不愈，则成气 
鼓胀满，膨膨急硬也。 



<目录>卷三

<篇名>肠覃石瘕

属性：外邪干卫客肠外，肠覃月事以时行，外邪干营客胞内，石瘕经闭状妊盈。 
【注】风寒之邪，不客于脉中分肉，而干卫气、深入客于肠外，僻而内着，日以益大， 
状如怀子，月事仍以时行，名曰肠覃。或干营气，深入客于胞中，恶血留止，日以益大， 
状如怀子，月事不以时下，名曰石瘕。此皆生于女子，在男子则为疝病也。 



<目录>卷三

<篇名>水胀石水风水

属性：皮浓色苍多是气，皮薄色泽水湿成，气速安卧从上下，水渐难眠咳喘征，石水少腹 
肿不喘，风水面肿胫足同，石水阴邪寒水结，风水阳邪热湿凝。 
【注】凡肿胀之病，皮浓色苍者，皆属气也。皮薄色泽者，皆属水也，气，阳也，阳 
性急，故为胀速，每从上肿而渐下，得以安卧，邪在外也。水，阴也，阴性迟，故为胀 
渐，每从下肿而渐上，更有咳喘不得卧之征也。石水之证，少腹肿满，水在下，故不喘 
也。上肿曰风，下肿曰水。故风水之证，面与胫足同肿也。然石水属阴邪，故曰寒结也。 
风水属阳邪，故曰热湿凝也。 



<目录>卷三

<篇名>胀满水肿死证

属性：腹胀身热及失血，四末清脱泻数行，肿起四肢后入腹，利旋满肿腹筋青，唇黑脐突 
阴囊腐，缺盆脊背足心平，脉大时绝或虚涩，肿胀逢之却可惊。 
【注】腹胀身热，阳盛胀也，若吐衄泻血，则阴亡矣。四肢瘦冷，阴盛胀也，若数泻不 
止，则中脱矣。先肿胀腹，后散四肢者可治。先肿四肢，后归入腹者不治，肿胀之病多实， 
服利下之药，旋消旋起，则为正不胜邪，亦不治，腹筋青涨高起，胀肿苍黑，脐肿突出， 
阴囊肿腐，缺盆脊背肿平，足心肿平，则五脏伤，皆不治也。脉大而时绝，或虚涩细，则 
气血败，皆死脉也。 
\x木香流气饮\x 
肤胀脉胀通身胀，单腹鼓胀四肢平，肤胀木香流气饮，脉胀加姜黄抚芎。 
【注】肤胀，皮肤胀也；脉胀，经脉胀也。此二胀皆通身胀也。单腹胀、四肢不胀，鼓 
胀、其胀如鼓，此二胀，皆腹胀四肢不胀也。肤胀宜用木香流气饮，脉胀亦用此汤，更加 
姜黄、抚芎也。方在诸气门。 
\x浓朴散 下瘀血汤\x 
单腹鼓胀分气血，气实肠覃浓朴榔，木枳青陈遂大戟，血实石瘕下瘀汤。 
【注】单腹胀。鼓胀，当分气血而治。肠覃亦气病也，故同气实胀者一治之，皆用浓 
朴散，即浓朴、槟榔、木香、枳壳、青皮、陈皮、甘遂、大戟。石瘕亦血病也，故同血实 
胀者一治之，宜用下瘀血汤，即大黄、桃仁、 虫、甘遂也。 
\x寒胀中满分消汤 热胀中满分消汤\x 
气虚胀病分寒热，中满分消有二方，寒胀参 归苓朴，半夏吴萸连二姜，升柴乌麻 
青柏泽，毕澄草蔻益木香，热缩六君知猪泽，枳朴芩连干姜黄。 
【注】胀有虚、实、寒、热，若胀而形气虚少寒者，宜用寒胀中满分消汤，即人参、黄 
、当归、茯苓、浓朴、半夏、吴萸、黄连、干姜、生姜、升麻、柴胡、川乌、麻黄、青 
皮、黄柏、泽泻、毕澄茄、草豆蔻、益智、木香也，胀而形气虚少热者，宜用热胀中满分 
消汤。即缩砂、人参、白术、茯苓、炙草、广皮、半夏、知母、猪苓、泽泻、枳壳、浓朴、 
黄芩、黄连、干姜、姜黄也。 



<目录>卷三

<篇名>水肿治法

属性：上肿多风宜乎汗，下肿多湿利水泉，汗宜越婢加苍术，利用贴脐琥珀丹，外散内利 
疏凿饮，喘不得卧苏葶先，阳水热浚湿神 ，阴水实脾肾气丸。 
【注】从上肿者，多外感风邪，故宜乎汗。从下肿者，多内生湿邪，故宜乎利水。外散 
风水，宜用越婢汤加苍术，即麻黄、石膏、甘草、苍术也。内利水湿，宜用贴脐等法。一 
以巴豆去油四钱，水银粉二钱，硫黄一钱，研匀成饼。先用新绵一片布脐上，内饼，外用 
帛缚，时许自然泻下恶水。待下三五次，去药以粥补往。日久形羸，隔一日取一次，一 
饼可救三五人。一以鲜赤商陆根，杵烂贴脐上，以帛缚定，水自小便出。一以田螺四个， 
大蒜五个，车前子末三钱，研成饼，贴脐中，以帕缚之，少时尿利即愈。或内服沉香琥珀 
丸，即苦葶苈子、真郁李仁、防己、沉香、陈皮、琥珀、杏仁、苏子、赤茯苓、泽泻、麝 
香也。若通身肿，则当外散内利，宜用疏凿饮子两解之。若水盛上攻，喘急不得卧，则 
当先用苏子葶苈丸以定喘，即此二味，等分为末，枣肉丸。阳水属热实者，热盛宜用大 
圣浚川散；湿盛宜用舟车神 丸以下之。二方在《医宗必读》。阴水属寒虚者，脾虚不食 
便软，宜用实脾饮；肾虚胫足冷硬，宜用肾气丸。 
\x疏凿饮子 茯苓导水汤\x 
水肿两解疏凿饮，和剂茯苓导水汤，疏凿椒目赤小豆；槟榔商陆木通羌，秦艽大腹 
苓皮泽，茯苓导水泽苓桑，木香木瓜砂陈术，苏叶大腹麦槟榔。 
【注】水肿，外散内利两解，峻者疏凿饮，即椒目、赤小豆、槟榔、商陆、木通、羌活。 
秦艽、大腹皮、茯苓皮、泽泻也。外散内利两解和者，茯苓导水汤，即泽泻、茯苓、桑 
皮、木香、木瓜、砂仁、陈皮、白术、苏叶、大腹皮、麦冬、槟榔也。 
\x实脾饮\x 
里实自然寻浚 ，里虚实脾四君香，木瓜附子大腹子，浓朴草果炒干姜，投诸温补 
俱无验，欲诸攻下又难当，须行九补一攻法，缓求淡食命多昌。 
【注】里实二便涩者，宜用浚川散、神 丸。里虚二便通者，宜用实脾饮，即人参、白 
术、茯苓、炙草、木香、木瓜、川附子、大腹子、浓朴、草果、炒干姜也。肿胀之病属 
虚寒者，自宜投诸温补之药，而用之俱无效验者，虚中必有实邪也。欲投诸攻下之药，而 
又难堪，然不攻之终无法也，须行九补一攻之法。是用补养之药九日，俟其有可攻之机， 
而一日用泻下之药攻之。然攻药亦须初起少少与之，不胜病、渐加之，必审其药与元气 
相当，逐邪而不伤正，始为法也。其后或补七日、攻一日，补五日、攻一日，补三日、攻 
一日，缓缓求之，以愈为度。若能戒盐酱，淡食百日，多有生者。 



<目录>卷四

<篇名>疟疾总括

属性：夏伤于暑舍营内，秋感寒风并卫居，比时或为外邪束，暑汗无出病疟疾。 
【注】经曰∶ 疟皆生于风。谓四时病疟，未有不因风寒外束，暑邪内伏者也。又曰∶疟 
者，风寒之气不常也。此言比时病疟者也。又曰∶夏伤于暑，秋为 疟。又曰∶夏暑汗不 
出者，秋成风疟。谓夏伤于暑，其邪甚者即病暑，其邪微者则舍于营，复感秋气寒风，与 
卫并居，则暑与风寒合邪，始成疟病也。其不即病伤寒者，亦以有暑邪预伏于营中也。盖 
有风无暑，惟病风，有暑无风，惟病暑，必风暑合邪，始病疟也。 



<目录>卷四

<篇名>日作间作

属性：疟随经络循伏膂，深入脊内注伏冲，横连膜原薄脏腑，会卫之时正邪争，得阴内搏 
生寒栗，得阳外出热蒸蒸，邪浅日作日会卫，邪深间作卫迟逢。 
【注】疟气之邪，伏藏于营，随其经络，循脊膂之表而下。此初病邪浅，传舍之次也。 
其邪深者，则入脊膂之内，伏注于冲脉，横连诸经脂膜之原内及脏腑。此邪渐深，传舍 
之次也。卫气者，一日、一夜周于身。每至明旦，则出足太阳睛明，大会于风府，腠理 
乃开，开则所客营卫之邪入，邪入得阴内搏则生寒，得阳外出则生热，内外相搏，邪正 
交争，而病乃作也。病初邪浅者，卫行未失常度，其邪日与卫会，故日作也。病久邪深者， 
卫行迟失常度，其邪不能日与卫会，故间日乃作也。时有间二日、间三日，或至数日作者，亦 
卫气行愈迟，会愈迟，故作愈迟也。 



<目录>卷四

<篇名>疟昼夜作

属性：卫不循经行脉外，阳会昼发阴夜发，邪退自然归阳分，病进每必入阴家。 
【注】营气循经而行脉中。卫气不循经而行脉外，惟日行于三阳，夜行于三阴。故邪 
在三阳之浅者，则昼发。邪在三阴之深者，则夜发。病邪将退者，夜发退为昼发，此为去 
阴就阳，则病欲已也，病邪渐进者，昼发进为夜发，此为去阳入阴，则病益甚也。 



<目录>卷四

<篇名>疟早晏作

属性：卫气平旦会风府，邪传日下一节间，从头循下故益晏，下极复上早之缘。 
【注】卫气流行，每日平旦会于风府，而邪气中人，从头项历风府，下循背腰，日下 
传脊之一节，邪与卫会日晚，故作日益晏也。邪传下极 冲，其气复上行，邪与卫会日早， 
故作日益早也。 



<目录>卷四

<篇名>疟疾治法

属性：疟初气实汗吐下，表里俱清用解方，清解不愈方可截，久疟形虚补自当。 
【注】疟初气实，均宜汗、吐、下。有表里证汗下之，胸满呕逆有饮者吐之。表里俱 
清，宜用和解。清解不愈，表里无证，可用截药止之。久疟形羸气虚，宜用补剂，自当然也。 
\x桂麻各半汤\x 
疟初寒热两平者，桂麻各半汗方疗，汗 
少寒多麻倍入，汗多倍桂热加膏。 
【注】疟病初起，寒热不多不少两平者，宜桂麻各半汤汗之，汗少寒多热少者，倍麻 
黄汤汗之。汗多寒少热平者，倍桂枝汤汗之，热多者，更加石膏。 
\x麻黄羌活汤 桂枝羌活汤 麻黄羌活加半夏汤 白虎汤 白虎桂枝汤 柴胡白虎汤 柴胡桂枝汤\x 
寒多寒疟而无汗，麻黄羌活草防寻。热多有汗为风疟，减麻添桂呕半均。先热后寒 
名温疟，白虎汗多合桂君。瘅疟但热柴白虎，牝疟惟寒柴桂亲。 
【注】此皆诸疟初起之汗法也，先伤于寒，后伤于风，先寒后热，寒多热少无汗，谓之 
寒疟，宜用麻黄羌活汤，即麻黄、羌活、防风、甘草也。先伤于寒，后伤于风，先寒后 
热，热多寒少有汗，谓之风疟，宜用桂枝羌活汤，即桂枝、羌活、防风、甘草也。二证 
呕者，均加半夏。先伤于风，后伤于寒，先热后寒，谓之温疟，宜用白虎汤，汗多合桂 
枝汤。阳气盛、阳独发，则但热而不寒，谓之瘅疟，宜用柴胡白虎汤，即小柴胡合白虎 
汤也。阴气盛、阴独发，则但寒而不热，谓之牝疟，宜用柴胡桂枝汤，即小柴胡合桂枝 
汤也。 
\x草果柴平汤 大柴胡汤\x 
食疟痞闷噫恶食，草果小柴平胃宜，疟里便硬大柴下，消槟果朴量加之。 
【注】因食而病疟者，则痞闷、噫气、恶食，宜小柴胡合平胃散加草果清之。凡疟有 
里不清、便硬者，宜大柴胡汤加芒硝、浓朴、草果、槟榔下之。 
\x清脾饮\x 
疟疾已经汗吐下，清解未尽寒热方，清脾白术青朴果，小柴参去入苓姜，气虚加参 
痰橘半，饮多宜逐倍姜榔，渴热知膏天花粉，食滞麦曲湿泽苍。 
【注】疟疾已经或汗或吐或下，表里无证，法当清解，宜用清脾饮和之。即白术。青皮、 
浓朴、草果、柴胡、黄芩、半夏、甘草、茯苓、生姜也。气虚者加人参，痰多者加橘红 
倍半夏，饮多者倍生姜加槟榔，渴热者加知母、石膏、天花粉，食滞者加麦芽、神曲，湿 
盛者加泽泻、苍术。 



<目录>卷四

<篇名>久疟虚疟劳疟

属性：久疟气虚脾胃弱，四兽益气等汤斟，劳疟鳖甲十全补，热除 桂入柴芩。 
【注】久患疟疾，形气俱虚，脾胃弱不思食，宜用四兽饮、补中益气等汤，斟酌治之。 
久病劳损，气血两虚，而病疟疾者，名曰劳疟。宜用十全大补汤，倍加鳖甲，热盛者除 
去黄 、肉桂，加柴胡、黄芩也。 
\x柴胡截疟饮 密佗僧散\x 
诸疟发过三五次，表里皆清截法先，未清截早发不已，已清不截正衰难，截虚柴胡 
截疟饮，小柴梅桃槟常山，截实不二佗僧散，烧酒冷调服面南。 
【注】凡疟按法治之，发过三五次，表里无证，当先以截疟药截之。若表里未清截早， 
则疟疾必复发之不已。表里已清不截，则正衰邪盛而难治也。截不足人之疟，宜用小柴 
胡汤加常山、槟榔、乌梅、桃仁、姜、枣煎，并滓露一宿，次日发前一二时小温服，恶心 
以糖拌乌梅肉压之。截有余人之疟，宜用不二饮全方，或密佗僧细末，大人七分，小儿 
量之，冷烧酒调，面南如前法服之。一服不愈，再服必止，戒鸡、鱼、豆腐、面食、羹 
汤、热粥、热物。 



<目录>卷四

<篇名>疟疟母

属性：疟经年久不愈，疟母成块结癖 ，形实控涎或化滞，攻后余法与前同。 
【注】 疟，经年不愈之老疟也。疟母， 
久疟腹中成块癖也。形实宜用控涎丹以攻痰饮，或用化滞丸以攻积滞。攻后之余法，与 
前所治疟法同也。 
\x桂枝麻黄柴胡四物去杏仁加桃仁汤\x 
疟在夜发三阴疟，桂麻柴物杏易桃，鬼疟尸注多恶梦，恐怖苏合效功高。 
【注】疟在夜发，名曰三阴疟疾。初热宜用桂枝汤、麻黄汤、小柴胡汤、四物汤方合 
剂，以杏仁易桃仁，增损汗之，汗解之后，余同前法。鬼疟亦多在夜发，由尸气注之，比 
三阴疟疾、则夜多恶梦，时生恐怖，宜用苏合香丸治之。 



<目录>卷四

<篇名>霍乱总括

属性：挥霍变乱生仓卒，心腹大痛吐利兼，吐泻不出干霍乱，舌卷筋缩入腹难。 
【注】欲吐不吐，欲泻不泻，心腹大痛，名曰干霍乱，又名搅肠痧。若舌卷筋缩，则 
卵阴入腹，难治也。 
\x藿香正气散 二香汤 甘露饮\x 
霍乱风寒暑食水，杂邪为病正气方，藿苏陈半茯苓草，芷桔腹皮浓朴当，转筋木瓜 
吴萸入，暑合香薷湿入苍，暑热六一甘露饮，寒极乌附理中汤。 
【注】霍乱之病，得之于风寒暑食水邪杂揉为病，乱于肠胃，清浊相干，故心腹大痛 
吐泻也。藿香正气散，即藿香、苏叶、陈皮、半夏、茯苓、甘草、白芷、桔梗、大腹皮、浓 
朴也；暑则吐多，合香薷饮名二香汤。湿则泻多，加苍术。暑热甚者，用辰砂六一散，或 
五苓散加石膏、滑石、寒水石，名甘露饮。寒极肢厥脉伏者，用炮川乌、炮川附合理中汤。 



<目录>卷四

<篇名>噎膈翻胃总括

属性：三阳热结伤津液，干枯贲幽魄不通，贲门不纳为噎膈，幽门不放翻胃成。二证留连 
传导隘，魄门应自涩于行，胸痛便硬如羊粪，吐沫呕血命难生。 
【注】三阳热结，谓胃、小肠、大肠三腑热结不散，灼伤津液也。胃之上口贲门，小 
肠之上口为幽门，大肠之下口为魄门。三腑津液既伤，三门自然干枯，而水谷出入之道 
不得流通矣，贲门干枯，则纳入水谷之道路狭隘，故食不能下，为噎塞也。幽门干枯，则 
放出腐化之道路狭隘，故食入反出为翻胃也。二证留连日久，则大肠传导之路狭隘，故魄 
门自应燥涩难行也。胸痛如刺，胃脘伤也。便如羊粪，津液枯也。吐沫呕血，血液不行，皆 
死证也。 
\x人参利膈丸 汞硫散\x 
五汁大黄清燥热，丁沉君子理虚寒，便秘壅遏应利膈，吐逆不止汞硫先，利膈小承 
参草木，归藿槟桃麻蜜丸，汞一硫二研如墨，老酒姜汁服即安。 
【注】五汁，谓五汁饮，以清燥干也。大黄，谓大黄汤，即大黄一味，用姜汁炙大黄 
片变黑黄色，量人强弱，每服二二钱，加陈仓米一撮，葱白二茎，煎去滓服，以治热结 
也。丁香、沉香加入四君子、六君子、理中汤内，治虚寒也，利膈，谓利膈丸，即枳壳、 
浓朴、大黄、人参、甘草、木香、当归、藿香、槟榔、桃仁、火麻仁蜜为丸也。汞硫，谓 
汞硫散也。 
\x四君子汤 四物汤 二陈汤 二十四味流气饮\x 
气少血枯四君物，痰多气滞二陈流，余者亦同呕吐法，竭思区画待天休。 
【注】气少者宜四君子汤，血枯者宜四物汤，痰多宜二陈汤，气滞者宜二十四味流气 
饮。其余之治法同呕吐。此病虽竭心思区画，亦不过尽人事以待天命也。 



<目录>卷四

<篇名>呕吐哕总括

属性：有物有声谓之呕，有物无声吐之征，无物有声哕干呕，面青指黑痛厥凶。 
【注】面色青，指甲黑也，中痛不止，肢厥不回，其凶可知也。 
\x小半夏汤 橘皮半夏汤 大半夏汤 黄连半夏汤 丁萸六均汤\x 
呕吐半姜为圣药，气盛加橘虚蜜参，热盛姜连便闭下，寒盛丁萸姜六君。 
【注】便闭，谓大小二便闭而不行，宜攻下也。初吐切不可下，恐逆病势也。 
\x五汁饮 硫汞散 化滞丸\x 
润燥止吐五汁饮，芦荠甘蔗竹沥姜，呕吐不下硫汞坠，积痛作吐化滞良。 
【注】五汁饮，即芦锥、荸荠、甘蔗、竹沥、姜汁也。呕吐诸药，汤水到咽即吐者，宜 
用重坠之药，以石硫黄二钱，水银一钱，同研如煤色极细，用老酒姜汁调服。稍点白滚 
汤，亦可顿服之，其药即不能吐出。次日大便出黑色秽物，诸汤水药服之，则不吐也。如 
不大便黑色，再服，以大便利为度。吐而痛者，乃积也，宜化滞丸。 



<目录>卷四

<篇名>诸泄总括

属性：\x湿泻 濡泻 水泻 洞泻 寒泻 飧泻 脾泻 肾泻\x 
湿胜濡泻即水泻，多水肠鸣腹不疼。寒湿洞泻即寒泻，鸭溏清彻痛雷鸣。完谷不化 
名飧泻，土衰木盛不升清。脾虚腹满食后泻，肾泻寒虚晨数行。 
【注】濡者，水也。洞者，直倾下也。鸭溏，如鸭屎之溏，澄彻清冷也。痛，腹痛也。 
雷鸣，肠鸣甚也。不升清，谓清气在下不上升也。脾泻，脾虚也。食泻，饮食后即泻也。 
晨数行，每至早晨行泻数次也。 
\x食泻 胃泻 饮泻 痰泻 火泻 暑泻 滑泻 大瘕泻\x 
伤食作泻即胃泻，噫气腹痛秽而粘。渴饮泻复渴饮泻，时泻时止却属痰。火泻阵阵 
痛饮冷，暑泻面垢汗渴烦。滑泻日久不能禁，大瘕今时作痢看。 
【注】过食作泻，名曰食泻，即胃泻也。秽而粘，所泻之物臭而粘也。渴而饮，饮而 
泻，泻而复渴，渴而复饮，饮而复泻，饮泻也，时或泻，时或不泻，属痰泻也。阵阵，谓 
泻一阵、痛一阵也。大瘕泻，即今时之痢疾病也。 



<目录>卷四

<篇名>泄泻死证

属性：泄泻形衰脉实大，五虚哕逆手足寒，大孔直出无禁止，下泻上嗽命多难。 
【注】五虚，谓脉细，皮寒，气少，水浆不入，大便不禁也。大孔，谓肛门大孔不禁也。 
\x参苓白术散\x 
湿泻胃苓厘清浊，寒泻理中附子添，飧泻升阳益胃治，倍加芍药减黄连，脾泻参苓 
白术散，扁豆四君莲肉攒，意苡山药缩砂桔，肾泻二神四神丸。 
【注】参苓白术散，即扁豆，人参、白术、茯苓，炙草、莲肉、薏苡仁、山药、缩砂、桔 
梗也。二神丸，即补骨脂、肉豆蔻，本方加吴茱萸、五味子，名四神丸。 
\x青六散 芍药芩连葛根汤 八柱散\x 
食泻实下虚消导，饮泻实者神 斟，虚者春泽甘露饮，痰泻实攻虚六君，火泻草芍 
芩连葛，暑泻红曲六一匀，滑泻八柱理中附，粟壳乌梅诃蔻寻。 
【注】食泻形气实者，宜大承，化滞等药下之，形气虚者，宜枳术、平胃等消导之。神 
斟，谓虽当用神 丸逐饮，然亦斟酌不可过也。春泽，谓春泽汤也。甘露饮，谓五苓 
甘露饮也。芍药芩连葛根汤，即甘草、芍药、黄芩、黄连、葛根也。青六散，即六一散加 
红曲也。八柱散，附子理中汤加罂粟壳、乌梅、诃子、肉蔻也。 
\x泻心导赤散 茯苓车前子饮 苓桂理中汤\x 
口糜泄泻虽云热，上下相移亦必虚，心脾开窍于舌口，小肠胃病化职失，糜发生地 
通连草，泻下参苓白术宜，尿少茯苓车前饮，火虚苓桂理中医。 
【注】口疮糜烂泄泻一证，古经未载，以理推之，虽云属热，然其上发口糜下泻即止， 
泄泻方止，口糜即生，观其上、下相移之情状，亦必纯实热之所为也。心之窍开于舌，脾 
之窍开于口，心脾之热，故上发口舌疮赤糜烂。胃主消化水谷，小肠主盛受消化，心脾 
之热下移小肠胃腑，则运化之职失矣，故下注泄泻也。口糜发时，晚用泻心导赤散，滚 
汤淬服之，即生地、木通、黄连、甘草梢也。下泄泻时，早晚用参苓白术散、糯米汤服之。 
若小便甚少，下利不止，则为水走大肠，宜用茯苓、车前子二味各等分，煎汤时时代饮， 
利水导热。若服寒凉药口疮不效，则为虚火上泛，宜用理中汤加肉桂大倍茯苓，降阳利 
水。降阳而口糜自消，水利泄泻自止，可并愈也。 



<目录>卷四

<篇名>痢疾总括

属性：大瘕小肠大肠泻，肠癖滞下古痢名，外因风暑湿蒸气，内因不谨饮食生。白痢伤气 
赤伤血，寒虚微痛热窘疼，实坠粪前虚坠后，湿热寒虚初久称。 
【注】大瘕泻者，里急后重，数至圊而不能便，茎中痛也。小肠泻者，溲涩而便脓血， 
少腹痛也。大肠泻者，食已窘迫，大便色白，肠鸣切痛也。肠癖者，饮食不节，起居不时， 
阴受之，则入五脏， 胀闭塞，下为飧泻，久为肠癖，腹痛下血也。滞下者，积汁垢腻，与 
湿热滞于肠中，因而下也。此皆古痢之名也。然痢之为病，里急后重，下利脓血，小便赤 
涩。里急者，腹痛积滞也。后重者，下坠气滞也。小便赤涩者，湿热郁滞也。皆因外受 
风暑湿蒸之气，内伤生冷冻饮料食过度而生也。白痢自大肠来。大肠与肺为表里，肺主气，故 
属伤气也。赤痢自小肠来，小肠与心为表里，心主血，故属伤血也。寒闭痛甚，寒开痛微， 
痢开病减，故痛微也。虚者少气，气无壅滞，故亦痛微也。热者多实，性急不得舒通，故 
窘痛甚也。后坠下迫肛门，粪出坠止，为粪前坠，乃滞也，故曰实坠。粪出更坠，为粪 
后坠，非滞也，故曰虚坠。初痢多属湿热，久痢多属寒虚也。 
\x噤口痢 水谷痢 风痢 休息痢 热痢 寒痢 湿痢 五色痢\x 
噤口饮食俱不纳，水谷糟粕杂血脓，风痢坠重圊清血，休息时作复时停，热痢鱼脑 
稠粘秽，寒痢稀趺白清腥，湿痢黑豆汁混浊，五色相杂脏气凶。 
【注】噤口痢者，下利不食，或呕不能食也。水谷痢者，糟粕脓血杂下也，风痢者，似 
肠风下清血而有坠痛也。休息痢者，时发作时停止也。五色痢者，五色脓血相杂而下也， 
若有脏腐尸臭之气则凶。 



<目录>卷四

<篇名>痢疾死证

属性：水浆不入利不止，气少脉细皮肤寒，纯血噤口呕脏气，身热脉大命难全。 
【注】下利不止，水浆不入，气少脉细，皮肤寒，死于阳绝也。下利纯血，噤口，呕 
逆，脏气身热脉大，死于阴绝也。 
\x仓廪汤 大黄黄连汤\x 
初痢表热宜仓廪，里热冲心大黄连，寒痢理中诃蔻缩，附白桂赤不须言。 
【注】初痢有表证发热者，不宜攻之，法当先解其外，用仓廪汤汗之。里热盛，上冲 
心作呕噤口者，法当先攻其里，用大黄、黄连、好酒煎服攻之。寒痢宜用理中汤，加诃 
子、肉蔻、缩砂。白多者加附子，赤多者加肉桂也。 
\x芍药汤\x 
初痢内外无大热，芩连枳木芍归榔，桂草尿涩滑石倍，利数窘痛入大黄。 
【注】初痢外无表热，内热不盛，宜用芍药汤。即黄芩、黄连、枳实、木香、芍药、当 
归、槟榔、甘草、肉桂少许也。小便涩赤加滑石，下利次数无度，下坠痛甚，入大黄也。 
\x香连和胃汤 参连开噤汤 贴脐法\x 
痢疾下后调气血，宜用香连和胃汤，黄芩芍药香连草，陈皮白术缩砂当，赤虚更加 
椿榆炒，白虚参苓共炒姜，噤口参连石莲子，贴脐王瓜藤散良。 
【注】痢疾攻后病势大减，宜调气血，用香连和胃汤，即黄芩、芍药、木香、黄连、甘 
草、陈皮、白术、缩砂、当归也。赤痢下血多虚者，当涩之，加炒椿根白皮、炒地榆。白 
痢日久气虚者，加人参、茯苓、炒干姜以补之。实而噤口堪下者，以大黄黄连汤下之。不 
堪下者，内以人参、黄连、石莲子煎汤，徐徐服之，下咽即好。外以贴脐王瓜藤散，即 
王瓜藤、茎、叶经霜者，烧灰香油调，纳脐中，即有效也。 
\x真人养脏汤\x 
久痢寒热乌梅治，寒虚滑痢养脏汤，参术肉蔻归诃桂，芍药罂粟草木香。 
【注】久痢藏有寒热不分者，宜用乌梅丸调和之。寒虚滑脱者，宜用养脏汤温补之，即 
人参、白术、肉蔻、当归、诃子、肉桂、芍药、罂粟壳、甘草、木香也。 
\x香连平胃散 胃风汤\x 
水谷调中益气治，湿痢香连平胃方，虚湿风痢胃风治，桂粟八珍减地黄。 
【注】水谷痢者，乃脾胃虚，腐化不及，宜调中益气汤。湿痢宜木香、黄连，合平胃 
散方。湿而虚者，宜用胃风汤，即肉桂、粟米、八珍汤减地黄也。 



<目录>卷四

<篇名>五色痢休息痢治法

属性：五色休息皆伤脏，涩早滞热蕴于中，补之不应脉有力，日久仍攻余法同。 
【注】五色、休息二痢，皆因用止涩药早，或因滞热下之未尽，蕴于肠胃伤脏气也。用 
一切补养之药不应，则可知初病非止涩太早， 
即下之未尽也。诊其脉若有力，虽日久仍当攻也。其余治法，与诸痢同。 



<目录>卷四

<篇名>疸证总括

属性：面目身黄欲安卧，小便浑黄胆病成，已食如饥饱烦眩，胃疸谷疸酒疸名，女劳额黑 
少腹急，小便自利审瘀生，黄汗微肿皆湿热，阴黄重痛厥如冰。 
【注】面目身黄，但欲安卧，小便黄浑，此黄胆病已成也。如已食如饥，食难用饱，饱 
则心烦头眩，此欲作胃疸。胃疸者，即谷疸也。若已见黄色，疸已成矣，得之于胃有湿 
热，大饥过食也。酒疸者，得之于饮酒无度，而发是病也。女劳疸者，疸而额黑，少腹急， 
小便自利，得之于大劳大热与女交接也。瘀血发黄，亦少腹急，小便自利，但不额黑耳。 
详在伤寒门。黄汗者，汗出黄色染衣，面目微肿，得之于素有湿热，汗出入水浴之也。此 
皆湿热而成，惟阴黄则属湿寒。阴黄者，身重而痛，厥冷如冰，详在伤寒门。 



<目录>卷四

<篇名>疸病死证

属性：疸过十日而反剧，色若烟熏目暗青，喘满渴烦如啖蒜，面黧汗冷及天行。 
【注】仲景曰∶黄胆之病，当以十八日为期，治之十日以上宜差，反剧为难治也，色 
若烟熏，目神暗青，阳黄死证也。喘满渴烦不已，心胸如啖蒜刺痛，黄毒入腹，死证也。 
面色黧黑，冷汗 ，阴黄死证也。天行疫疠发黄，名曰瘟黄，死人最暴也。 
\x麻黄茵陈醇酒汤 茵陈蒿汤 栀子柏皮汤 茵陈五苓散\x 
表实麻黄茵陈酒，里实茵陈栀大黄，无证茵陈栀子柏，尿少茵陈五苓汤。 
【注】诸疸表实无汗者，以麻黄、茵陈，无灰好酒煎服汗之。里实不便，以茵陈、栀 
子、大黄下之。无表里证，以茵陈、栀子、柏皮清之。小便短少，以茵陈五苓散利之。 
\x胃疸汤\x 
谷疸热实宜乎下，不实宜用胃疸汤，茵陈胃苓减草朴，连栀防己葛秦方。 
【注】胃疸汤，即茵陈、苍术、陈皮、白术、茯苓、猪苓、泽泻、黄连、栀子、防己、 
葛根、秦艽也。 
\x茵陈解酲汤 栀子大黄汤 蔓菁散 加味玉屏风散\x 
酒疸虚茵解酲汤，实用栀豉枳大黄，黄汗一味蔓菁散，石膏茵陈 术防。 
【注】酒疸虚者，用茵陈解酲汤，即葛花解酲汤加茵陈也。实者，用栀子大黄汤，即 
栀子、淡豆豉、枳实、大黄也。黄汗宜用蔓菁子一味，为细末，每服二钱，日三，井华 
水调服，小便白则愈。或用加味玉屏风散，即石膏、茵陈、黄 、白术、防风也。 
\x石膏散 肾疸汤\x 
女劳实者膏滑麦，女劳虚者肾疸医，升阳散火减去芍，加芩柏曲四苓俱。 
【注】石膏散，即 石膏、飞滑石，各等分，每服二钱，大麦汤调服。肾疸汤，即升 
阳散火汤减去芍药，乃升麻、苍术、防风、独活、柴胡、羌活、葛根、人参、甘草，加入 
黄芩、黄柏、神曲、白术、茯苓、猪苓、泽泻也。 



<目录>卷四

<篇名>积聚总括

属性：五积六聚本难经，七 八瘕载千金，肠覃石瘕辨月事， 癖之名别浅深，脏积发时 
有常处，腑聚忽散无本根， 类积 瘕聚癖，肠满汁溢外寒因。 
【注】五积、六聚之名，本乎《难经》。五积者，肥气、伏梁、痞气、息贲、奔豚也。六 
聚者，积之着于孙络、缓筋、募原、膂筋、肠后、输脉也。七 、八瘕之名，载《千金方》。 
七者，蛟、蛇、鳖、肉、发、虱、米也。八瘕者，青、黄、燥、血、脂、狐、蛇、 
鳖也。肠覃者，积在肠外，状如怀子，月事以时而下。石瘕者，积在胞中，状如怀子，月 
事不以时下，故曰辨月事也， 者，外结募原肌肉之间。癖者，内结隐僻膂脊肠胃之后， 
故曰别浅深也。然积者属脏，阴也，故发有常处，不离其部。聚者属腑，阳也，故发无 
根本，忽聚忽散。 不移，而可见，故类积、类 也。瘕能移，有时隐，故类聚、类癖也。 
积聚、 瘕、肠覃、石瘕、 癖之疾，皆得之于喜怒不节则伤脏，饮食过饱则伤腑，肠 
胃填满，汁液外溢，为外寒所袭，与内气血、食物凝结相成也。 



<目录>卷四

<篇名>积聚难证

属性：积聚牢坚不软动，胃弱溏泻不堪攻，奔豚发作状欲死，气上冲喉神怖惊。 
【注】积聚牢固不动，坚硬不软，则病深矣。胃弱食少、大便溏泻，不堪攻矣。五积 
之中，奔豚最为难治，若更发作，正气虚不能支，其状欲死，从少腹起，气上冲喉，神 
色惊怖，皆恶候也。 



<目录>卷四

<篇名>积聚治法

属性：积聚胃强攻可用，攻虚兼补正邪安，气食积癖宜化滞，温白桃仁控涎丹。 
【注】积聚宜攻，然胃强能食，始可用攻。若攻虚人，须兼补药，或一攻三补，或五补 
一攻，攻邪而不伤正，养正而不助邪，则邪正相安也。凡攻气食积癖，宜用秘方化滞丸， 
方在内伤门。攻积聚、 瘕，宜用温白丸，即万病紫菀丸，方倍川乌。攻血积、血瘕，宜 
用桃仁煎，即桃仁、大黄各一两，虻虫炒五钱，朴硝一两，共为末，先以醇醋一斤，用 
砂器慢火煎至多半盅，下末药搅良久，为小丸，前一日不吃晚饭，五更初，温酒送下一 
钱，取下恶物如豆汁鸡肝。未下，次日再服，见鲜血止药。如无虻虫，以 虫代之，然不 
如虻虫为愈也。攻痰积，宜用控涎丹，方在痰饮门。 



<目录>卷四

<篇名>疝证总括

属性：经云任脉结七疝，子和七疝主于肝，肝经过腹环阴器，任脉循腹里之原。疝证少腹 
引阴痛，冲上冲心二便难，厥吐瘕 狐出入，溃脓癃秘木 顽。 
【注】经曰∶任脉为病，男子内结七疝，女子带下瘕聚。瘕聚者，即女子之疝也。七 
疝主任者，原以任脉起中极，循腹里也。七疝主肝者，盖以肝经过腹里，环阴器也。是 
以诸疝病，无不由是二经，故主之也。疝病之证，少腹痛引阴丸，气上冲心，不得二便 
者，为冲疝也。少腹痛引阴丸，肝之逆气冲胃作吐者，为厥疝也。少腹之气不伸，左右 
块作痛者，为瘕疝也。卧则入腹，立则出腹入囊，似狐之昼则出穴而尿，夜则入穴而 
不尿者，为狐疝也。少腹痛引阴丸，横骨两端约文中状如黄瓜，内有脓血者，为 疝也。 
少腹痛引阴丸，小便不通者，为癃疝也。少腹不痛，阴囊肿大顽硬者，为 疝也。 



<目录>卷四

<篇名>疝证同名异辨

属性：血疝便毒溃鱼口， 气坠筋即疳，水疝胞痹皆癃疝，冲似小肠腰痛连。 
【注】有谓血疝者，其证即便毒鱼口也。 疝者，其证即 疝也。气疝者，即偏坠也。 
筋疝者，即下疳也，水疝小便不通，胞痹即膀胱气，皆癃疝也。冲疝证似小肠气，而更 
连腰痛也。 



<目录>卷四

<篇名>诸疝治法

属性：治疝左右分气血，尤别虚湿热与寒，寒收引痛热多纵，湿肿重坠虚轻然。 
【注】疝病，凡在左边阴丸属血分，凡在 
右边阴丸属气分。凡寒则收引而痛甚，热则纵而痛微。凡湿则肿而重坠，而虚亦肿坠、但 
轻轻然而不重也。 
\x当归温疝汤 乌桂汤\x 
中寒冷疝归芍附，桂索茴楝泽萸苓，外寒入腹川乌蜜，肉桂芍草枣姜同。 
【注】当归温疝汤，即当归、白芍、附子、肉桂、延胡索、小茴香、川楝子、泽泻、吴 
茱萸、白茯苓也。乌桂汤，即川乌、蜂蜜、肉桂、白芍药、炙甘草、生姜、大枣也。 
\x乌头栀子汤\x 
外寒内热乌栀炒，水酒加盐疝痛安， 疝不问新与久，三层茴香自可痊。 
【注】此茴香丸，方在《医宗必读》。 
\x十味苍柏散\x 
醇酒浓味湿热疝，不谨房劳受外寒，苍柏香附青益草，茴索楂桃附子煎。 
【注】此散，即苍术、黄柏、香附、青皮、益智、甘草，小茴香、南山楂、元胡索、桃 
仁、附子也。 
\x茴楝五苓散 大黄皂刺汤\x 
膀胱水疝尿不利，五苓茴楝与葱盐，瘕硬血疝宜乎下，大黄皂刺酒来煎。 
【注】大黄皂刺汤，即大黄、皂刺各三钱，酒煎服也。 
\x羊肉汤\x 
血分寒疝女产后，脐腹连阴胀痛疼，羊肉一斤姜五两，当归三两水八升。 
\x夺命汤\x 
冲疝厥疝痛上攻，脐悸奔豚气上行，吴茱一味为君主，肉桂泽泻白茯苓。 
\x青木香丸\x 
气疝诸疝走注痛，青木香附吴萸良，巴豆拌炒川楝肉，乌药荜澄小茴香。 
【注】青木香丸，即青木香五钱，酒醋浸炒吴茱萸一两，香附醋炒一两，荜澄茄五钱， 
乌药五钱，小茴香五钱，巴豆仁二十一粒，研碎拌炒川楝肉五钱，为末合均，葱涎为小丸， 
每服三钱，酒盐任下立愈。及能医一切疝痛神效。 
\x茴香楝实丸\x 
楝实狐疝一切疝，楝肉茴香马兰芫，三萸二皮各一两，仍宜急灸大敦安。 
【注】茴香楝实丸，治狐疝及一切诸疝，即川楝肉、小茴香、马兰花、芫花醋炒变焦 
色，山茱萸、吴茱萸、食茱萸、青皮、陈皮各一两，为末，醋糊为小丸，酒送二钱。 
【按】大敦，肝经穴，在足大指甲后有毛处，诸疝均宜灸之即安。 



<目录>卷五

<篇名>头痛眩晕总括

属性：头痛痰热风湿气，或兼气血虚而疼，在右属气多痰热，左属血少更属风，因风眩晕 
头风痛，热晕烦渴火上攻，气郁不伸痰呕吐，湿则重痛虚动增。 
【注】头痛，属痰、属热、属风、属湿、属气，或兼气虚、血虚。因风而痛，谓之头 
风，必眩晕。因热而痛晕者，则烦渴。因气郁而痛晕者，则志意不伸。因痰而痛晕者，则 
呕吐痰涎。因湿而痛晕者，则头重不起。因虚而痛晕者，动则更痛更晕也。 



<目录>卷五

<篇名>头痛眩晕死证

属性：真头脑痛朝夕死，手足厥逆至节青，泻多眩晕时时冒，头卒大痛目瞀凶。 
【注】真头痛，痛连脑内，手足青冷至肘膝之节，朝发夕死。凡头痛眩晕，时时迷冒， 
及头目卒然大痛，目视不见，或泻多之后，皆凶证也。 
\x荜茇散 芎芷石膏汤\x 
头风 鼻热荜茇，湿盛瓜蒂入茶茗，风盛日久三圣散，内服芎芷石膏灵。芎芷石膏 
菊羌 ，苦加细辛风防荆，热加栀翘芩薄草，便秘尿红硝黄攻。 
【注】一切头风兼热者，以荜茇散 鼻。即荜茇一味为末，用猪胆汁拌过 之，作嚏 
立愈。一切头风兼湿者，以瓜蒂、松萝茶，二味为末， 之出黄水立愈，头风风盛时发，日 
久不愈，则多令人目昏，以三圣散 之，方在中风门内。用芎芷石膏汤，即芎、芷、石 
膏、菊花、羌活、 本也。苦痛者加细辛，风 
盛目昏加防风、荆芥穗，热盛加栀子、连翘、黄芩、薄荷、甘草，大便秘小便赤加硝、黄， 
攻之自愈也。 
\x茶调散 清震汤 滚痰丸 人参芎附汤\x 
风热便利茶调散，雷头荷叶苍与升，痰热滚痰芎作引，虚寒真痛附参芎。 
【注】雷头风痛，头面疙瘩，耳闻雷声，宜清震汤，即荷叶、苍术、升麻也。人参芎 
附汤，即人参、川芎、川附也。 
\x芎犀丸\x 
偏正头风芎犀丸，血虚四物薄羌天，气虚补中加芎细，气逆降气黑锡丹。 
【注】血虚，面少血色，或久脱血也。天，天麻也。降气，苏子降气汤也。 
\x芎麻汤 半夏白术天麻汤\x 
欲吐晕重风痰痛，芎麻汤下白丸宁，虚者六君 干柏，天麻曲 泽苍同。 
【注】麻，天麻也。白丸，青州白丸子也。虚者，谓风痰兼气虚者，宜半夏白术天麻汤， 
即六君子加黄 、干姜、黄柏、天麻、神曲、麦 、泽泻、苍术也。 
\x荆穗四物汤\x 
头晕头痛同一治，血虚物穗气补中，气血两虚十全补，上盛下虚黑锡灵。 
【注】头晕之虚实寒热诸证，同乎头痛一治法也。其有因血虚，宜用荆穗四物汤，即 
当归、川芎、白芍、熟地黄、荆芥穗也。气虚，宜用补中益气汤。气血两虚，宜用十全 
大补汤。上盛下虚，宜用黑锡丹。 



<目录>卷五

<篇名>眼目总括

属性：目为五脏六腑精，气白筋黑骨精瞳，血为 络肉约束，裹撷系属脑项中，经热腠开 
因风入，合邪上攻赤肿疼，轻者外障生云翳，重者积热顿伤睛。 
【注】经曰∶五脏六腑之精气，皆上注于目而为之精。精之窠为眼，气之精为白眼，筋 
之精为黑眼，骨之精为瞳子，血之精为络 ，肉之精为约束，即眼胞也，裹撷筋骨血气之 
精，而与脉系上属于脑，后出于项中。因经热蒸开腠理，故风邪得以入之，风热之邪合 
上攻于目，赤肿疼痛。轻者则为外障，或暴生云翳，重者则积热之甚，陡然痛伤睛也。 



<目录>卷五

<篇名>外障病证

属性：火眼赤肿泪涩痛，硬肿多热软多风，睑粟烂弦鸡蚬肉， 肉赤脉贯瞳睛，血灌瞳人 
高突起，旋螺尖起蟹睛疼，拳毛风泪风痒极，赤膜下垂黄膜冲。 
【注】风热上攻，目赤肿痛多泪，隐涩难开。火眼也。肿而硬者，属热盛也，宜先下 
之。肿而软者，属风盛也，宜先发散。两睑上。下初生如粟，渐大如米，或赤或白，不 
甚疼痛，谓之睑生风粟。两睑粘睛，赤烂痒痛，经年不愈，谓之烂弦风，又名赤瞎。睑 
内如鸡冠，蚬肉翻出，视物阻碍，痛楚羞明，谓之鸡冠蚬肉。此皆脾经风热为病也。两 
筋膜努出，谓之 肉攀睛。两 赤脉渐渐侵睛，谓之赤脉贯睛。两眼混赤如朱，痛如针 
刺，谓之血灌瞳人。两眼痒痛，忽然突起，谓之突起睛高。目中大痛，忽生翳膜，状如旋 
螺，谓之旋螺尖起。目中大痛，忽然瞳睛努如蟹目，谓之蟹睛疼痛，又名损翳。此皆肝、 
心二经积热也。两睑燥急，睫毛倒刺，谓之倒睫拳毛，两目冲风，泪出涓涓，冬月尤甚， 
谓之迎风流泪，两目连 痒极不痛，谓之风痒难任。目中从下忽生黄膜，侵睛疼痛，谓 
之黄膜上冲。目中从上忽生赤膜，垂下遮睛，谓之赤膜下垂；又名垂帘翳。此皆心、肝、脾 
三经风热为病也。 



<目录>卷五

<篇名>内障病证

属性：内障头风五风变，珠白黄绿不光明，头风痛引目无泪，相注如坐暗室中，绿风头旋 
连鼻痛，两角相牵引目疼，时或白花红花起，同绿黑花为黑风，乌花不旋渐昏暗，黄风雀 
目久金睛，青风微旋不痒痛，青花转转目昏蒙。 
【注】内障之病，每因头风五风变成。初病瞳珠渐渐变色，睛里隐隐似翳，或白或黄 
或绿，虽与不患之眼相似，然无精彩光明射人。病头风者，发则头痛引目无泪，或左目， 
或右目，或先左目，或后右目，相注不定，如坐暗室之中，此头风伤目之渐也。绿风者，头 
旋两角连鼻相牵引，目疼痛时，或见起白花、红花，此绿风伤目之渐也。黑风者，证同绿 
风，时时见起黑花，此黑风伤目之渐也，乌风者，亦同黑风，但不旋晕而见乌花，渐渐 
昏暗，此乌风伤目之渐也。黄风者，久病雀目，瞳睛金色，此黄风伤目之渐也。青风者， 
头微旋不痒不痛，但见青花转转，日渐昏蒙，此青风伤目之渐也。 
\x菊花通圣散 洗刀散\x 
暴发火眼通圣菊，外障等证减加方，风盛羌加防麻倍，热盛加连倍硝黄，痛生翳膜 
多伤目，洗刀更入细独羌，元参木贼白蒺藜，草决蝉蜕蔓青葙。 
【注】菊花通圣散，即防风通圣散加菊花也。洗刀散，即本方更加细辛、羌、独、蔓 
荆、青葙子等药也。 



<目录>卷五

<篇名>内外障治

属性：外障无寒一句了，五轮变赤火因生，内障有虚心肾弱，故如不病损光明，火能外鉴 
水内照，养神壮水自收功，五风内变诸翳障，眼科自有法能攻。 
【注】外障目病，子和曰∶目不因火不病。 
所以五轮变赤，气轮白睛，火乘肺也。肉轮目胞，火乘脾也。风轮黑睛，火乘肝也。水 
轮瞳人，火乘肾也。血轮两 ，火自甚也。故能治火者，一句便了也。治火之法，在药则 
咸寒吐之下之，在针则神庭、上星、囟会、前项、百会刺之，翳者可使立退，痛者可使立 
已，昧者可使立明，肿者可使立消矣。内障目病，虽亦无寒，然有虚也。虚或兼热，亦 
属虚热，故不赤肿疼痛，如不病眼人，但不精彩光明也。心虚则神不足，神者火也，火 
内暗而外明，故不能外鉴而失其光明也。肾虚则精不足，精者水也，水外暗而内明，故 
不能内照而失其光明也。心虚者，则养心神；肾虚者，则壮肾水，自可收功于不明也。其 
五风内变诸翳，如圆翳、冰翳、清翳、涩翳、散翳、横翳、浮翳、沉翳，偃月、枣花、黄 
心、黑风等翳，俱列在眼科，方书自有治法，难以尽述，此特其大概耳。 



<目录>卷五

<篇名>牙齿口舌总括

属性：牙者骨余属乎肾，牙龈手足两阳明，齿长豁动为肾惫，牙疼胃火风寒虫。不怕冷热 
为风痛，火肿喜冷得寒疼，寒不肿蛀喜热饮，虫牙蚀尽一牙生。 
【注】牙齿者，骨之余，属乎肾也。若无故齿长，疏豁而动，则为肾衰惫也。上牙龈 
属足阳明，下牙龈属手阳明。牙痛皆牙龈作痛，惟寒牙痛，则为客寒犯脑，多头连齿痛， 
为寒邪也，故喜热饮，不肿不蛀也。余者，皆为胃火、邪风、湿热也。火牙疼多肿喜饮冷， 
得寒则更疼者，雠仇之意也。虫牙则一牙作痛，蚀尽一牙，又蚀一牙作痛也。 
\x骨槽风 牙疳疮\x 
骨槽龈颊肿硬疼，牙龈腐烂出血脓，牙疳肿硬溃血臭，皆因痘疹癖疾成。 
【注】骨槽风者，牙龈连颊硬肿疼痛，牙龈腐烂，出血脓也。牙疳，以骨槽溃后肿硬 
不消，然出臭血，而不出脓水也，且皆痘疹癖疾之后而成也。 
\x清胃散\x 
清胃血分火牙痛，生地归连升牡饶，气分宜加荆防细，积热凉膈入升膏。 
【注】胃火牙痛，赤肿出血者，则为血分，宜用清胃散，即生地、当归、黄连、升麻、牡 
丹皮出。饶者，倍加升麻。丹皮也。若肿痛牙龈不出血者，则为气分，宜加荆芥，防风、 
细辛，以散其热。若肠胃积热，肿痛烂臭，宜用凉膈散加升麻、石膏，以下其热可也。 
\x温风散\x 
温风风牙归芎细，荜茇 芷露蜂房，寒牙痛加羌麻附，半服含漱吐涎良。 
【注】不甚肿痛，不怕冷热，为风牙痛，宜用温风散。即当归、川芎、细辛、荜茇、 
本、白芷、露蜂房也。不肿痛甚，喜饮热汤，为寒牙痛，宜本方再加羌活、麻黄、川附子 
温而散之。二方俱服一半，含漱一半，连涎吐之自好也。 
\x一笑丸 玉池散 熏药\x 
诸牙椒巴饭丸咬，玉池 芷骨槐辛，归芎大豆升防草，虫牙葱韭子烟熏。 
【注】诸牙，谓诸牙痛也。均宜一笑丸，即川椒七粒为末，巴豆一粒去皮研匀，饭为 
丸，绵裹咬痛处，吐涎即止。均宜用玉池散，即 本、白芷、地骨皮、槐花、细辛、当归、 
川芎、黑豆、升麻、防风、甘草、煎汤，热漱冷吐。虫牙亦宜此咬漱。更须用韭子或葱 
子，置小炉中烧之，搁在大水碗内，覆以漏斗，口向虫牙痛处熏之，其虫极小，皆落水 
碗之中，累效。 
\x芜荑消疳汤\x 
牙疳虽有专科治，然皆未晓累攻神，能食便软犹当下，雄荑黄荟二连芩。 
【注】牙疳一病，杀人最速，虽有专科，然皆未晓累攻之法。累攻者，今日攻之，明 
日又攻之，以肿硬消，黑色变，臭气止为度。若不能食，或隔一日，或隔二三日攻之，攻 
之后渐能食，不必戒口，任其所食。虽大便 
溏，仍量其轻重攻之，自见其神。若竟不思食，难任攻下，则死证也。攻药用芜荑消疳 
汤，即雄黄、芜荑、生大黄、芦荟、川黄连、胡黄连、黄芩也。 



<目录>卷五

<篇名>口舌证治

属性：唇口属脾舌属心，口舌疮糜蕴热深，口淡脾和臭胃热，五味内溢五热淫。木舌重舌 
舌肿大，唇肿唇疮紧茧唇，暴发赤痛多实热，淡白时痛每虚因。 
【注】口舌生疮糜烂，名曰口糜，乃心、脾二经蕴热深也。平人口淡，故曰脾和。口 
出气臭，则为胃热。不因食五味而口内溢酸味者，乃肝热淫脾也。苦味者，心热淫脾也。 
甘味者，本经热自淫也。辛味者，肺热淫脾也。咸味者，肾热淫脾也。木舌，谓舌肿硬 
不痛也。重舌，谓舌下肿似舌也。舌肿，谓舌肿大也。唇肿，谓唇肿痛浓也。唇疮，谓 
唇肿溃裂成疮也，紧茧唇，谓唇紧小燥裂也。以上之证，皆属心、脾、胃经蕴热，若暴发 
赤肿痛甚，多为实热，宜以凉膈散，栀子金花汤，急下其热，可即愈也。若日久色淡疮 
白，时痛不痛，每属虚热，宜清心莲子饮、知柏四物汤，补中兼清可也。或服凉药久不愈 
者，以七味地黄汤冷服，引火归原，不效甚者，加附子可立愈也。 



<目录>卷五

<篇名>咽喉总括

属性：胸膈风热咽喉痛，邪盛单双乳蛾生，热极肿闭名喉痹，语言难出息不通，痰盛涎绕 
喉间响，内外肿闭缠喉风，喉痹缠喉皆危证，溃后无脓肿闭凶。 
【注】胸膈上有风热，则咽喉肿痛，风热之邪若盛，则生单双乳蛾，在会厌两傍高肿 
似乳蛾，故名也。热极则肿闭，汤水不下，言语难出，呼吸不通，名曰喉痹，若热极更兼 
痰盛，则痰涎绕于喉间，声响咽喉，内外肿 
闭，汤水不下，名曰缠喉风，皆危病也。或服药、或吹药、或针刺，溃破出脓血则愈。若 
溃后不出脓血，仍然肿闭，汤水不下则死矣。 
\x如意胜金锭 雄黄解毒丸\x 
咽痛消毒凉膈散，单双乳蛾刺血痊，喉痹缠喉胜金锭，急攻痰热解毒丸，昏噤牙关 
汤不下，多鼻吹灌度喉关，吐下之后随证治，溃烂珍珠散上安。 
【注】咽喉初起肿痛，宜用消毒凉膈散，即防风、荆芥、牛蒡子、栀子、连翘、薄荷、 
黄芩、甘草、大黄、芒硝也。单双乳蛾，则刺少商出血，在左刺左，在右刺右，在左右 
刺左右也。喉痹、缠喉初起，病势未甚，或状如伤寒，宜服如意胜金锭，即硫黄、川芎、 
腊茶、火硝、薄荷、生川乌、生地黄各等分为末，葱自然汁合为锭，重一钱，薄荷汤磨 
化服，甚者连进三次。若痰涎壅盛，喉间内外肿闭，汤水难下，病势危急，宜用雄黄解 
毒丸，即雄黄水飞，郁金细末，各二钱半，巴豆仁肥白者十四粒，微去油，以成散为度，合 
均，醋糊为丸，如绿豆，茶清下七丸，便利吐痰则愈。若昏冒牙关噤急，汤不能下，将 
药用醋化开十丸，按中风门之法， 入鼻内，吐下则愈，其后随证调治可也。若虽愈咽喉 
溃烂，以珍珠散上之即好。 
\x吹喉七宝散\x 
咽喉诸证七宝散，消皂蝎雄硼二矾，细研如尘取一字，吹中患处效如神。 
【注】咽喉诸证，谓咽喉肿痛，单双乳蛾，喉痹，缠喉也。七宝散，即火硝、牙皂、全 
蝎、雄黄、硼砂、白矾、胆矾也。 



<目录>卷五

<篇名>肩背总括

属性：\x通气防风汤\x 
通气太阳肩背痛，羌独 草蔓防芎，气滞加木陈香附，气虚升柴参 同，血虚当归 
白芍药，血瘀姜黄五灵红，风加灵仙湿二术，研送白丸治痰凝。 
【注】李杲羌活胜湿汤，又名通气防风汤，治太阳经风湿肩背痛，即羌活、独活、 本、 
甘草、蔓荆子、防风、川芎也。兼气郁滞痛者，则常常作痛，加木香、陈皮、香附也。气 
虚郁痛者，则时止时痛，加升麻、柴胡、人参、黄 也。血虚郁痛者，则夜甚时止，加 
当归、白芍药也。血瘀郁痛者，则夜痛不止，加姜黄、五灵脂、红花也。风气郁盛者，痛 
则项肩强，加威灵仙也。湿气郁甚者，痛则肩背重，加苍术、白术也。痰风凝郁者，痛 
则呕眩，用本汤研送青州白丸子也。 



<目录>卷五

<篇名>心腹诸痛总括

属性：心痛岐骨陷处痛，横满上胸下胃脘，当脐脾腹连腰肾，少腹小大肠胁肝。虫痛时止 
吐清水，疰即中恶寒外干，悸分停饮与思虑，食即停食冷内寒，水停痰饮热胃火，气即气 
滞血瘀缘，随证分门检方治，真心黑厥至节难。 
【注】岐骨陷处痛，名心痛。横满连胸，名肺心痛；下连胃脘，名胃心痛；连脐，名 
脾心痛；连腰，名肾心痛；连少腹，名大肠小肠痛；连胁，名肝心痛；时止吐清水，名 
虫心痛；中恶腹痛，名疰痛；寒邪外干，名中寒痛；悸而痛，名悸心痛；水停心下，属 
饮也。思虑伤心，属伤也。停食痛，停水痛，停痰痛，胃火痛，气滞痛，血瘀痛，皆不死 
之证也，当分门施治。惟真心痛，面色黑，四肢逆冷至节，死证也。 
\x化滞丸 清中汤\x 
攻湿积热求化滞，攻寒积水备急丹，火痛二陈栀连蔻，虫用乌梅饮控涎。 
【注】化滞丸，成方也。清中汤，即陈皮、半夏、茯苓、甘草、姜炒山栀、黄连、草豆 
蔻也。 
\x木香流气饮\x 
七情郁结流气饮，思虑悸痛归脾汤，内寒理中外五积，疰痛备急血抵当。 
\x小建中汤\x 
木来乘土腹急痛，缓肝和脾小建中，血虚寒痛羊肉治，气虚理中加陈青。 
【注】羊肉，谓羊肉汤也。 
\x乌头栀子汤\x 
劫诸郁痛乌栀子，劫而复痛入元明，已经吐下或虚久，急痛欲死求鸦鸣。 
【注】诸郁，谓诸寒火郁而痛也。寒多炮川乌为主，热多姜炒栀子为主。元明，元明 
粉也。鸦鸣，谓以真鸦片末，或加麝香少许，饭丸如桐子大，每服三五丸引。在本草，名 
一粒金丹。 



<目录>卷五

<篇名>胸胁总括

属性：\x栝蒌薤白白酒汤 栝蒌薤白半夏汤\x 
栝蒌薤白白酒汤，胸痹胸背痛难当，喘息短气时咳唾，难卧仍加半夏良。 
【注】栝蒌薤白白酒汤，即栝蒌实、小根菜，水白酒煎也。 
\x颠倒木金散\x 
胸痛气血热饮痰，颠倒木金血气安，饮热大陷小陷治，顽痰须用控涎丹。 
【注】胸痛之证，须分属气、属血、属热饮、属老痰。颠倒木金散，即木香、郁金也。 
属气郁痛者，以倍木香君之。属血郁痛者，以倍郁金君之。为末，每服二钱，老酒调下。虚 
者，加人参更效。胸中有痰饮热作痛者，轻者小陷胸汤，重者大陷胸汤、丸治之。若吐 
唾稠粘痰盛，则用控涎丹。 
\x枳芎散 枳橘散 柴胡疏肝汤 加味逍遥散 左金丸 当归龙荟丸\x 
胁痛左属瘀留血，轻金芎枳草重攻，右属痰气重逐饮，片姜橘枳草医轻，肝实太息 
难转侧，肝虚作痛引肩胸，实用疏肝柴芍草，香附枳陈与川芎，肝虚逍遥加芎细，陈皮生 
姜缓其中，肝虚左金实龙荟，一条扛起积食攻。 
【注】左属瘀血，轻，谓瘀血轻者，宜用 
枳芎散。重攻，谓瘀血重者，宜以攻血之剂也。枳芎散，即枳壳、抚芎、郁金、甘草也。 
右属痰气。重逐饮，谓以控涎、十枣逐痛之重者也。枳橘散，即枳壳、橘皮、片子姜黄、 
甘草，医痛之轻者也。柴胡疏肝散，即柴胡、白芍、甘草、香附、枳壳、陈皮、川芎也，逍 
遥散，即白术、茯苓、当归、白芍、柴胡、炙草、薄荷少许，加川芎、细辛、陈皮、生姜 
也。左金，即左金丸，吴茱萸、黄连也。肝实火旺者，当归龙荟丸，积食者，以化滞丸。 
积饮者，以控涎丹。 



<目录>卷五

<篇名>腰痛总括

属性：腰痛肾虚风寒湿，痰饮气滞与血瘀，湿热闪挫凡九种，面忽红黑定难医。 
【注】腰痛之证，其因不同，有肾虚、有风，有寒、有湿、有痰饮、有气滞、有血瘀、 
有湿热、有闪挫，凡患腰痛极甚，而面色忽红忽黑，是为心肾交争，难治之证也。 
\x安肾丸\x 
腰痛悠悠虚不举，寄生青娥安肾丸，胡芦骨脂川楝续，桃杏茴苓山药盐。 
【注】寄生，谓独活寄生汤。青娥丸，即补骨脂、杜仲、核桃仁也。安肾丸，即胡芦 
巴、补骨脂、川楝肉、川续断、桃仁、杏仁、小茴香、茯苓，山药也。盐，盐汤为引也。 
\x羌活胜湿汤 通经丸\x 
腰痛属寒得热减，五积吴萸桃杜安，寒湿重着胜湿附，内实通经硫面牵，风痛无常 
掣引足，经虚当用寄生痊，经实非汗不能解，续命汤加牛杜穿。 
【注】五积散，加吴茱萸、桃仁、杜仲。羌活胜湿汤，即防风通气汤加附子也，通经 
丸，即硫黄、黑牵牛头末，麦面合丸煮，浮起服，方出《本草》。小续命汤加牛膝，杜仲、 
炒穿山甲也。 
\x通气散 活络丹\x 
气滞闪挫通气散，木陈穿索草茴牵，血瘀不移如锥刺，日轻夜重活络丹。 
【注】通气散，即木香、陈皮、穿山甲、元胡索、甘草、小茴香、白牵牛也。活络丹， 
即川乌、草乌、南星、地龙、乳香、没药也。加五灵脂、麝香尤效。 
\x苍柏散 煨肾散\x 
湿热热注足苍柏，二妙牛杜己瓜芎，腰如物覆湿痰蓄，煨肾椒盐遂有功。 
【注】苍柏散，即苍术、黄柏、牛膝、杜仲、防己、木瓜、川芎也。煨肾散，即猪腰 
子剖开，入川椒、食盐、甘遂末，湿纸裹煨，熟酒食之。 



<目录>卷五

<篇名>小便闭癃遗尿不禁总括

属性：膀胱热结为癃闭，寒虚遗尿与不禁，闭即尿闭无滴出，少腹胀满痛难伸，癃即淋沥 
点滴出，茎中涩痛数而勤，不知为遗知不禁，石血膏劳气淋分。 
【注】膀胱热结，轻者为癃，重者为闭。膀胱寒虚，轻者为遗尿，重者为不禁。闭者， 
即小便闭无点滴下出，故少腹满胀痛也。癃者，即淋沥点滴而出，一日数十次，或勤出 
无度，故茎中涩痛也。不知而尿出，谓之遗尿。知而不能固，谓之小便不禁。 



<目录>卷五

<篇名>小便闭遗尿死证

属性：呕哕尿闭为关格，若出头汗命将倾，伤寒狂冒遗尿死，尿闭细涩不能生。 
【注】上为呕哕不入，下为小便不通，则阴阳之气关格，若出头汗，则为阳绝，故命 
倾也。伤寒狂冒属阳邪盛，遗尿属阴不守，若尿闭脉细涩，知阴亦竭，故俱死也。 



<目录>卷五

<篇名>治癃闭熨吐汗三法

属性：阴阳熨脐葱白麝，冷热互熨尿自行，宣上木通葱探吐，达外葱汤熏汗通。 
【注】用葱白一斤细锉，入麝香五分拌匀，分二包置脐上，先以炭火熨斗熨之，半炷香 
时换一包，以冷水熨斗熨之，互相递熨，以尿通为度。服诸药不效，或服药实时吐出，或 
服攻下药不利，宜用宣上法∶以木通、老葱煎汤服，顷时探吐，再服再吐，以尿通为度。 
服诸药不效，或身无汗，宜用达外法∶以葱汤入木桶内，令病患坐于杌上，没脐为度，匝 
腰系裙以覆之，少时汗出，其尿自出。欲尿时不可出桶，即于桶内尿之，恐出桶，气收 
而尿又回也。 



<目录>卷五

<篇名>小便不通

属性：\x通关丸\x 
热实不化大便硬，癃闭八正木香痊，阳虚不化多厥冷，恶寒金匮肾气丸。阴虚不化 
发午热，不渴知柏桂通关，气虚不化不急满，倦怠懒言春泽煎。 
【注】小便不通∶热实者，宜用八正散加木香。阳虚者，宜用金匮肾气丸。阴虚者，宜 
用通关丸，即知母、黄柏、肉桂少许也。气虚宜用春泽汤，即五苓散加人参也。 
\x八正散\x 
石淋犹如 结铛，是因湿热炼膀胱，一切热淋八正扁，通滑栀瞿草车黄。 
【注】八正散，即 蓄、木通、瞿麦、栀子、滑石、甘草、车前子、大黄也。 
\x小蓟饮子\x 
血淋心遗热小肠，实热仍宜下之良，清热小蓟栀滑淡，归藕通蒲草地黄。 
【注】淡，淡竹叶也。藕，藕节也。蒲，蒲黄也。 
\x海金沙散 鹿角霜丸\x 
膏淋尿浊或如涕，精尿俱出海草滑，热盛八正加苍术，虚用秋苓鹿角佳。 
【注】海，海金沙也，秋，秋石也。苓，茯苓也。鹿角，鹿角霜。糯米糊为丸也。 
\x加味八正散\x 
气淋肺热难清肃，八正石韦木葵沉，内伤气虚不能化，五苓益气自通神。 
【注】八正散，加石韦、木香、冬葵子、沉香、五苓，合补中益气汤。 
\x补中益气汤合五苓散 清心莲子饮\x 
劳淋内伤补中苓，肾气知柏过淫成，劳心清心莲地骨， 芩车麦草参苓。 
【注】内伤劳脾，用补中益气汤合五苓散。劳肾阳虚，用金匮肾气汤。阴虚，用知柏地 
黄汤。思虑劳心，用清心莲子饮，是方即莲子、地骨皮、黄 、黄芩、车前子、麦门冬、 
生甘草、人参、白茯苓也。 
\x琥珀散\x 
痰淋七气白丸子，热燥清热用滋阴，诸淋平剂琥珀木，葵蓄通滑归郁金。 
【注】七气汤见诸气门。青州白丸子见类中风门。滋阴，通关丸也。木，木香也。葵， 
冬葵子也。 
\x桂附地黄丸 补中益气汤加白果方 坎离既济汤加山萸肉五味子方\x 
遗尿不禁淋尿白，桂附补中白果煎，补之不应或尿赤，生地知柏萸味攒。 
【注】遗尿不禁，及诸淋、尿色白者，皆属寒虚。寒者，用桂附地黄汤加白果。虚者， 
用补中益气汤加白果。凡遗尿不禁、诸淋、尿色赤者，或补之不应者，亦有热虚，用坎离 
既济汤，即生地、知母、黄柏，加山萸肉、五味子也。 



<目录>卷五

<篇名>大便燥结总括

属性：热燥阳结能食数，寒燥阴结不食迟，实燥食积热结胃，食少先硬后溏脾；气燥阻隔 
不降下，血燥干枯老病虚，风燥久患风家候，直肠结硬导之宜。 
【注】热燥即阳结也，能食而脉浮数有力，与三阳热证同见者也。寒燥即阴结也，不能 
食而脉沉迟有力，与三阴寒证同见者也。实 
燥即胃实硬燥也，与腹满痛同见者也。虚燥即脾虚，先硬后溏之燥也，与少气腹缩同见 
者也。气燥即气道阻隔之燥也，与噎膈、反胃同见者也。血燥即血液干枯之燥也，与久 
病老虚同见者也。风燥即久患风病之燥也，从风家治。直肠结，即燥屎巨硬，结在肛门难 
出之燥也，从导法治之。 



<目录>卷五

<篇名>结燥治法

属性：\x温脾汤 握药法\x 
热实脾约三承气，寒实备急共温脾，大黄姜附桂草朴，寒虚硫半握药医，虚燥益气 
硝黄入，血燥润肠与更衣，气燥四磨参利膈，风燥搜风顺气宜。 
【注】温脾汤，即大黄、干姜、附子、肉桂、甘草、浓朴也。硫半丸，即硫黄、半夏 
也。握药，即巴豆仁、干姜、韭子、良姜、硫黄、甘遂、白槟榔各五分，为末合均，饮和 
分二粒，先以花椒汤洗手，麻油涂手心握药，移时便泻，欲止则以冷水洗手。益气，即补 
中益气汤，加大黄、朴硝。润肠丸，即当归、生地、枳壳、桃仁、火麻仁，各等分为末，蜜 
丸，米饮早服。更衣丸，即生芦荟、朱砂末等分，饭丸，酒服。四磨汤，即人参、乌药、 
沉香、槟榔也。参利膈，即人参利膈丸也。搜风顺气，即搜风顺气丸也。 

