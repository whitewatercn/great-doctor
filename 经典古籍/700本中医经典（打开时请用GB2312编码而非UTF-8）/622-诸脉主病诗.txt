
<篇名>诸病主病诗
书名：诸病主病诗
作者：东轩居士  
朝代：宋  
年份：公元960年―1279年  



<目录>

<篇名>正文

属性：《濒湖脉诀》各有主病歌辞，然只言其梗概，余撰脉象统类，各脉所主之病已详，但琐 
碎无 
文义相贯，难于记识，因仿濒湖法，作二十七脉主病诗，阅者读此，复按核统类，则某脉主 
某病，某病合某脉，庶益洞然于中矣。 



<目录>正文

<篇名>浮

属性：（其象轻手乃得，重手不见，动在肌肉以上。） 
浮脉为阳表病真，迟风数热紧寒因（是浮脉兼迟、兼数、兼紧也，各脉相兼仿此，）浮而 
有力是风热，无力而浮血弱人。（此首总言浮脉病。） 
寸头疼眩（目眩）热（身热）因风，更有风痰（左寸病）右咳攻（右寸肺感风邪作咳，）关右脾 
虚（中满不食）左腹胀，溲多赤涩（左尺膀胱风热）粪难通（右尺风邪客下焦，故大便秘。） 
浮而有力为洪（即大脉，其象极大而数，按之满指，如群波之涌起，来盛去衰，来大去 
脉洪阳盛血应虚，相火炎炎热病居，胀满胃翻须早治，阴虚泄痢急当除。（此首总言洪 
心经火盛内多烦（左寸病，又兼目赤、口疮、头疼，）肺热毛焦咽更干（右寸病，又兼涎 
粘，）肝火身疼（左关病，又兼四肢浮热）胃虚呕（右关病，又兼口枯舌干，）肾虚阴火便相难（ 
左尺，膀胱热、小便赤涩，右尺，腹满、大便难或下血。） 
浮而无力为芤（其象浮大而软，按之中空两边实，指下成窟，诊在轻举重按之间。） 
左芤吐衄兼心血（左寸病，）关上为瘀胁痛真（腹中瘀血，胁间血气痛，吐血，目暗，）左 
尺男人小便血，女人月事病相因。（此首单言左手芤脉病。） 
右芤积血在于胸（右寸病，又兼衄血、呕血，）关内逢之肠胃痈，呕血不食兼瘀血，尺多 
血痢与肠红。（此首单言右手芤脉病。） 
浮而端直为弦（其象按之不移，举之应手，端直如筝弦。） 
左弦头痛还心惕，盗汗劳伤力懒牵，关左胁疼兼 癖，尺疼小腹脚拘挛。（此首单言左 
右寸膈痰多喘嗽（由肺受风寒，）右关胃冷腹心疼（脾胃伤冷，宿食不化，多饮，）下焦停 
水弦逢尺，阴疝常从脐下侵。（此首单言右手弦脉病。） 
浮而迟大为虚（其象迟软散大，举按无力，豁豁然空，不能自固。） 
脉虚（血气虚，故脉亦虚）身热为伤暑，虚损疲烦汗自多，发热阴虚宜早治，养荣益气莫 
蹉跎。（此首总言虚脉病。） 
怔忡惊悸寸常虚，血不荣心奈若何，腹胀诊关（食不化）尺痹痿，损伤精血骨蒸俱。（此 
首统言左右两手虚脉病。） 
浮而迟细为濡（即软脉，其象虚软无力，应手细散，如绵絮之在水中，轻手乃得，重按 
濡为亡血阴虚病，髓海丹田暗已亏，汗雨夜来蒸入骨，血山崩倒湿浸牌。（此首总言濡 
左寸心虚（故惊悸盗汗）还短气，精神离散左关濡（又兼荣卫不和，体虚少力，）尺男精败 
女脱血，自汗淋漓溲数俱。（此首单言左手濡脉病。） 
憎寒烘热濡右寸，气乏身疲怎得安，关上胃虚（饮食不进）脾更弱（食不消，）尺肠虚泻下 
元寒。（此首单言右手濡脉病。） 
浮而迢亘为长（其象不大不小，迢迢自若，指下有余，过于本位。） 
气血有余长脉见（长脉主有余之病，）阳明热势自然深，若非阳毒（阳毒内蕴）癫和痫，即 
是焦烦壮热侵。 
浮而虚大为散（其象有表无里，有阴无阳，按之满指，散而不聚，去来不明，漫无根柢 
左寸怔忡右寸汗，溢饮左关应软散，右关软散肿 ，散居两尺魂当断。 



<目录>正文

<篇名>沉

属性：（其象轻手不得，重手乃得，按至肌肉以下，着于筋骨之间。） 
沉潜脉主阴经病，数热迟寒滑有痰，无力而沉虚与气，沉而有力积兼寒。（此首总言沉 
寸沉痰郁（右寸病）饮停胸（左寸病，）关主中寒痛不通（左右关病同，）尺部浊遗精血冷（ 
左尺病，男精冷，女血冷，）肾虚腰及下元 。（右尺病。此首统言左右手沉脉病。） 
沉而不及为短（其象两头无，中间有，不及本位，应手而回，短脉只见寸尺，若在关部 
，将上不接寸，下不接尺矣，故前人云，短不诊关。） 
短脉内虚真气弱，三焦气壅是真因，胃衰宿食多停滞，寸主头疼尺腹疼（左右手同。） 
沉而微软为细（其象小于微而常有，细直而软，指下寻之，往来如蚕丝。） 
寸细应知呕吐频，入关腹胀胃虚形，尺逢定是丹田冷，泄痢遗精号脱阴。（此首统言左 
沉而弦长为实（其象举手不绝，迢亘而长，不疾不徐，动而有力。血实则脉实。） 
实脉为阳火郁成，发狂谵语吐频频，或为阳毒或伤食（古云∶脉实者，水谷为病，）大便 
不通或气疼。（此首总言实脉病。） 
寸心与面热兼风（左寸实，心中积热，口舌疮，咽喉痛，）痰嗽中烦气积胸（右寸实，胸 
热，痰嗽烦满，）肝火（左关实，腹胁痛满）脾虚（右关实，脾虚少食，又兼胃气滞，伏阳蒸内 
）关上见，尺脐腹痛便难通（左尺实，小腹痛，小便涩，右尺实，脐下痛，例难或时下痢。此 
首统言左右手脉实病。） 
沉极几无为伏（其象极重，按之着骨，指下隐隐然。伤寒病一手伏曰单伏，两手伏曰双 
不可以阳症见阴为诊，乃火邪内郁，不得发越，阳极似阴，故脉伏也，必得大汗乃解。又夹 
阴阳寒，先有伏阴在内，外又感寒，阴盛阳衰，四肢厥逆，六脉沉伏，须投姜桂，脉乃复 
。若太溪、冲阳皆无脉，则必死矣。古云∶伏为真气不行，邪气积伏。又云∶痛甚者脉必伏 
伏为霍乱食常停，蓄饮顽痰积聚真，荣卫气凝（凝，闭也）而厥逆，散寒温里莫因循。（ 
此首总言伏脉病。） 
忧郁伤心神不守（左寸病，）胸中气滞冷痰凝（右寸病），当关腹痛分寒食（左关伏，胁下 
气，血冷，腰脚痛。右关伏，中脘积块痛，脾胃停滞，）尺部腹疼与疝疼（左尺伏，肾寒精虚 
，疝痛。右尺伏，脐下冷痛，下焦虚寒，旋中冷痛，此首统言左右手伏脉病。） 
沉而有力为牢（其象似沉似伏，实大而长，少弦，按之动而不移。牢而疾，必发热，牢 
而迟，必发寒，迟疾不常，寒热往来。） 
牢为喘（气）促（息）皮肤肿（两寸病），心腹寒疼肝克脾（两关病）， 瘕疝 犹可治，阴虚 
怎相宜（两尺病，失血。脉宜沉细，反浮大而牢，是虚病见实脉，必死。此首统言左右手牢 
沉失常度曰革（其象沉硬实大，如按鼓皮一般。革为阴阳不交之名。） 
革合芤弦寒与虚（芤为虚，弦为寒，虚寒相搏，故芤弦相合而成革脉，革因为虚寒失血 
之候，）中风感湿胀兼医，女人半产并崩漏，男子营虚或梦遗。（此首总言革脉病。） 
沉而更代为代（其象动而中止，不能自还，因而复动又复止，寻之良久，乃复强起而动 
代脉原因脏气衰，腹疼便脓下元亏，或为吐泻兼泄痢，女子怀胎三月兮。（此首总言代 



<目录>正文

<篇名>迟

属性：（其象呼吸之间脉仅三至，来去极慢） 
迟司脏病或多痰，沉痼 瘕仔细看，有力而迟为冷痛，迟而无力是虚寒。（此首总言迟 
寸迟心（左）肺（右）上焦寒（左寸迟，心上寒，精气多惨，右寸迟，肺受寒，冷痰气短，） 
中寒痛不堪（左关，筋寒急，手足冷，胁下痛，右关，中焦寒，脾胃伤冷，食不化，）左尺肾 
虚（故便浊）女不月，右为泄泻疝牵丸（脏寒泄泻，小腹冷痛，腰脚重而无力。此首统言左右 
迟而细软为微（其象极细而软，若有若无，多兼于迟，按之无欲绝之状。） 
气血微兮脉亦微，恶寒（阳微也）发热（阴微也）汗淋漓，男为劳极诸虚候，女作崩中带下 
寸微气促与心惊（右寸，中寒少气，又兼上焦寒痞、冷痰不化，左寸，心忧惕，荣血不 
）关脉微时胀满形（左关微，中满气乏，四肢寒冷，拘急右关微，胃寒气胀，食不化，脾虚噫 
气，心腹间冷疼，）尺部见之精血弱（左尺微，伤精尿血，）脏寒泄泻痛呻吟（右尺微，脏寒泄 
痢，脐下冷积痛疼。此首统言左右两手微脉病。） 
迟而无力为弱（其象极软而沉细，怏怏不前，按之如欲绝，举手即无。弱犹愈于微。） 
脉弱阴虚阳气衰（气虚则脉弱，寸弱阳虚，关弱胃虚，尺弱阴虚，）恶寒发热骨筋萎，多 
惊多汗精多泄，益气调营（弱脉必宜补）及早医。（此首总言弱脉病。） 
寸汗心虚（左寸弱，阳虚心悸自汗）右身冷（右寸弱病，又兼短气，）关中筋萎（肝主筋， 
弱，故筋萎少力，又兼女人主产后客风面肿）胃脾虚（右关弱，脾胃虚而食不能化，）欲知阳 
陷明微病，骨痛耳聋（左尺弱，胃虚之故）粪数遗（右尺弱，大便滑，又兼下焦冷痛。此首统 
言左右手弱脉病。） 
迟而有力为缓（其象比浮而稍大，似迟而小疾，一息四至，来往纡缓，呼吸徐徐。缓脉 
，从容和缓者为正脉，前人所云，诸病脉缓，为胃气回，不治自愈者是。若气血衰而迟缓， 
缓脉 营卫衰，或痹（缓而细）或湿（沉而缓）或脾虚（缓而涩，）上为项强下脚软，浮风 
（缓兼浮，伤风）沉弱（缓兼沉，血气衰弱）细区分。（此首总言缓脉病。） 
寸缓心虚（左寸缓，心气不足，怔忡多忘，又兼项背拘急痛）肺则浮（右寸缓，肺气浮， 
语短气，）当关风眩（左关缓，风虚眩晕，又兼腹胁气急）胃虚求（右关缓，胃弱气虚，）尺为 
肾冷便频数（左尺缓，肾虚冷，小便多，）下寒风秘便常忧（右尺缓，下寒脚弱，风气闭滞。） 
迟而时止时结（其象来时缓甚，时一止，复又来。前人云∶阴凝则结。又云∶结脉亦因 
思虑过度，脾气不足。又云∶脉结者，亦病四肢不快，为气所结。） 
结脉皆因气血凝，老痰结滞苦沉吟，内生积聚外痈肿，疝瘕亡阳汗自淋（凡结脉，主疝 
结，七情郁结，老痰滞结，一切气血凝结，又为亡阳、为汗下，内为积聚，外为痈肿，兼浮 
寒结，兼沉气结。此首总言结脉病。 
\x数\x 
（其象一息六至，数数然来。） 
数脉为阳热可知，只将君相火来医，实宜凉泻虚温补，肺病秋深却忌之。（此首总言数 
脉病。） 
寸数咽喉（右寸数）口舌（左寸数）疮，吐红咳嗽肺生疡（左右寸同，又兼头疼上热，）当关 
胃火 
（右关数，胃火，脾热口臭，烦满呕逆）并肝火（左关数，肝火目赤），尺用滋阴降火汤（左右 
尺同，主肾火炽，小便黄赤，大便闭塞。此首统言左右两手数脉病。） 
数而弦急为紧（其象来时劲急，按之长，左右弹指，举之若牵绳转索之状，又名急脉。） 
紧为诸痛主于寒，癖积风痫吐冷痰，浮紧汗之（紧兼浮，表寒身痛）沉紧下（紧兼沉，里 
寒腹痛，）人迎（因伤寒）气口（因伤食）更须看。（此首总言紧脉病。） 
左头目项（左寸紧头热、目痛、项强）右鼻膈（右寸紧、鼻塞、膈壅，）关从心腹胁筋寻（ 
左关 
，心腹满痛、胁痛筋急，右关，脾腹痛、吐逆）尺为腰脚脐下痛，知是奔豚与疝疼（左尺，腰 
脚脐下痛，又兼小便难，右尺，下焦气筑痛。此首统言左右手紧脉病。） 
数而时止为促（其象来时数，时一止，复又来，徐疾无一定，有迫促之状。凡脉促者， 
亦病气痛，亦病怫郁，亦病气血不疏通。） 
脉促惟将火病医（三焦有郁火，）其因有五细推之（气、血、热、痰、饮，）时时咳嗽皆痰 
积，或发狂 与毒疽，（皆瘀血之故。此言总言促脉病。） 
数见关中为动（其象数见关中，形圆如豆，无头无尾，厥厥动摇，寻之有，举之无，不 
往不来，不离其处。动脉亦为神气不安，脱血虚劳。） 
动脉专司气与惊，汗因阳动热因阴，或为泄痢拘挛病，男子亡阳女子崩。（此首总言动 
脉病。） 



<目录>正文

<篇名>滑

属性：（其象往来流利，如珠走盘，不进不退） 
滑脉为阳元气衰，痰生百病食生灾（浮滑风痰，滑数痰火，短滑宿食，）上为吐逆下蓄血 
，女脉和时定有胎（女人督脉滑，血热、经不通，和滑为有孕。此首总言滑脉病。） 
寸滑膈痰生呕吐（右寸病，）心惊舌强缘热故（左寸病，）当关宿食肝脾热（左关，肝热， 
头目 
为患，右关，脾热，口臭，吐逆、宿食不化，）渴痢 淋看尺部（左右同。此首统言左右手滑 
脉病。） 



<目录>正文

<篇名>涩

属性：（其象虚细而迟，来往极难，一止复来，三五不调。） 
涩缘血少或伤精，反胃亡阳汗雨淋，寒湿入营痹为血，女人非孕即无经（女人左尺涩， 
无孕主血少，有孕胎病或漏。此首总言涩脉病。） 
寸心虚痛乖营卫（左寸心肺虚耗不安，及冷气心痛，右寸营卫不和，上焦冷痞，气短， 
臂酸 
，）脾弱（右关涩，脾弱不食，胃冷多呕）肝虚（左关弱，肝虚血散，肋胀胁满，身痛）关内逢 
，左尺伤精兼及疝，右寒小腹足胫 （又兼大便闭，津液不足。此首统言左右两手涩脉病。） 



<目录>正文

<篇名>人迎

属性：（左手关前一分为人迎） 
表候人迎属腑阳（人迎主外感六淫，属表腑也，阳也，）风浮暑弱紧寒伤（如人迎脉浮， 
主伤 
风，六淫仿此，）湿应沉细火热数（热虚数，火洪数，）四末清寒表散良（人迎又主四肢病。） 



<目录>正文

<篇名>气口

属性：（右手关前一分为气口） 
气口为阴里脏看（气口候内伤七情及伤饮食，属里，脏也，阴也，）怒濡忧涩散因欢（如 
气口 
脉濡，即因伤怒，余皆仿此，）恐沉思结惊多动，悲紧还推何部干（诊得气口濡涩等脉，并看 
与何 
部相关，即知何脏受病。如气口脉濡即属肝病，而肝脉又适弦硬是也。此首单言气口内伤七 
情之病。） 
饮食伤留脾脏因，通肠快胃法相应，人迎气口俱沉紧，夹食伤寒病日增。（此首言气口 
内伤饮食之病，及人迎气口俱伤之病。） 



<目录>正文

<篇名>阳维

属性：（以左手为主，其脉从寸部斜至外者是也。右手反看，则从寸部斜至内矣。） 
阴维脉起会诸阳（阳维脉从少阴斜至太阳，发足太阳之金门，而与手足少阳阳明五脉会 
于阳 
白，故所会皆阳，）根柢于阴表是彰（阳维主一身之表，）风府风池应并刺，长沙法设桂枝汤（ 
风池风府二穴，阳维之会也。仲景法，先刺二穴，却与桂枝汤。） 



<目录>正文

<篇名>阴维

属性：（左手为主，其脉从寸部斜至内者是也。右手反看，则从寸部斜至外矣） 
阴维主里会诸阴（阴维主一身之里，其脉从少阳斜至厥阴，发足少阴之筑宾，至顶前而 
终， 
故所发所至皆阴也，）却起于阳根自深（阳根阴，阴根阳，故此二脉，又为荣卫之纲领，）心 
痛病来详洁古，理中四逆法堪寻（洁古云∶阴维为病若心痛，其治在足少阳三阴交，乃阴维 
所起也。又按仲景法，太阴症用理中汤，少阴症用四逆汤，厥阴症用当归四逆汤，酌其剂 
以治阴维之病。即洁古所以治足少阳三阴交也。） 



<目录>正文

<篇名>阳跷

属性：（不论左右手，其脉从寸左右弹者是也） 
一身左右阳专候（是跷主一身左右之阳，）脉得阳跷六腑和，表病里安阳分愆（阳跷在肌 
肉之上 
，阳脉所行，通贯六腑，主持诸表，故其为病，亦表病里和，）法兼汗下治无讹（洁古云∶ 
阳病则寒。若在阳表当汗，桂枝汤、麻黄汤。若在阴里当下，大小承气汤。） 



<目录>正文

<篇名>阴跷

属性：（不论左右手，其脉从尺部左右弹者是也。） 
诸里相持通五脏（阴跷在肌肉之下，阴脉所行，通贯五脏，主持诸里，故其为病，亦里 
病表 
和，）脉行左右有阴跷（阴跷主一身左右之阴，）病来阳缓阴多急（阳跷病，阴缓阳急，阴跷病 
，阴缓阴急，）诊察须从阴热调（洁古云∶阴病则热，甘草干姜汤。） 



<目录>正文

<篇名>督

属性：（不论左右手，其脉三部中央俱浮，直上直下者是也） 
督司阳脉称为海，循背而行遍后身（督脉起胞中，循背而行于身之后，为阳脉之总督， 
故为 
阳脉之海，）脊强头沉虚实判（督脉为病，实则脊强而发厥，虚则头重，）上冲作痛苦吟呻（督 
病又往往自下冲上而痛。） 



<目录>正文

<篇名>任

属性：（不论左右手，其脉丸丸，横于寸口者是也。） 
任承阴海因名任（任脉亦起胞中，循腹而行于身之前，为阴脉之承任，故曰阴脉之海，） 
天癸从 
生阴有阳（任主天癸，乃天之元气，任脉充，然后冲脉旺，月事时下而有子，故真阴之盛， 
必由真阳之实，）若使结阴阳气绝，疝瘕崩带腹前殃（任脉病，非阴自病，实由阴中无阳， 
故疝瘕崩带，皆结阴之故。） 



<目录>正文

<篇名>冲

属性：（不论左右手，其脉来寸口中央坚实，径至关者是也） 
冲俱督任起胞中，独主先天精血充（冲脉亦起胞中，夹脐而行，直冲于上，为诸脉波要 
，故 
曰十二经脉之海，又为先天精血之主，故又曰血海，）本病须分寒火逆（冲脉病，一曰寒逆， 
阳不足也，一曰火逆，阴不足也，）更传肝肾患无穷（经云∶冲病传肝肾，发为痿厥。） 



<目录>正文

<篇名>带

属性：（不论左右手，脉来关部左右弹者是也） 
约持诸脉遍腰环（带脉起少腹侧、季胁下，环身一周，络腰而过，如束带状，所以总约 
诸脉，） 
肝肾心脾上下安（带之上心脾，带之下肝肾，）湿热滞留中间断，淫淫白物下无端（心脾上郁 
，肝肾下虚，停湿为热，留滞中分，必病作而流白物。） 



<目录>正文

<篇名>附录运功规法

属性：余辑《杂病源流》，凡脉症方药，所以讲明调治之者，似已详备。然刘海蟾云∶医道通 
仙道 
，则修炼家导引运动之法，所以却病延年者，未始不可助方药所不逮。盖既已却病，自可延 
年。在修炼家固以延年为主，而欲求延年，必先却病，在医药家则以却病为主也。故《杂病 
源流》中，于每病方论后，有导引运动之法，可以却此病，即附载于末，总期医者、病者 
，展览及之，以备采用，庶获万病回春也。但其法有专治一病者，既分载于各病之后，而又 
有总法数条，不必每病皆为遵用。而时有必采取者，亦不必一病全用总法。而或有此病则用 
何法，彼病又用何法者，既不得赘列于各病之末，而又无处可以混入，故特附于此，如于各 
病运功中，见有宜用归元、周天、艮背、行庭，及绦法、通关、涤秽等法者，查明此处所载 
诸法，应如何引运，遵而行之，无漏无遗，自可却病，可延年也。 



<目录>正文

<篇名>南北规中引

属性：（诸法皆本《保生秘要》，系明俞俞道人曹士珩元白氏所着） 
凡人亡念奔驰，不思回头，盖不知有己。然学道初入门，及乎却病初下手，每云先要筑 
基炼 
己者，何也?己者，意中之土也，时时返念守中。然昆仓至于涌泉，周身前后之窍，虽各家 
传授，各取其善，若能精守其一，皆可起病，不必得一望二，持两可之见，而辩孰是孰非。 
余诀云∶总之摄心归一，专其一处，皆可止念，故取身中有后二窍为则，其归元取用父母生 
人受气之初，而能聚气之原，运动周天，可参艮背通关之效。然艮背者，昔林子阐教为最， 
余受之家传快捷方式而更妙。若夫运动，则贯彻任督二脉，兼以导引，则神功烁见矣。 



<目录>正文

<篇名>南旋式

属性：【归元诀窍】 归元者，父母生人受气之初，剪断脐带，一点落根元也。有生之后，情 
欲 
雕琢，未免精耗气散，不能返本，须求安土敦仁之法。盖土者归元也，人者仁也，以一点仁 
心，敦养于土，六根皆归于元，心有所注，久久凝定，便觉真种常在，方可用意营运。行之 
之法，提意出上，斡旋造化，从左而右，先运脐轮，收而放，放而复收，以还本位，不离这 
个，念自归真矣。 
【周天】 先立安土守中，得诀纯熟，后行周天，流通一身，散彻四肢滞气。其法从 
前运 
于脐轮，由小而大，大而收小，根据次而上，至璇玑穴向左臂打圈而下，至曲池，经内关溯掌 
心及指尖，圈出手背外关，而上肘后肩井，及大椎而下，运于尾闾，由上复下过玉枕，逾昆 
仑泥丸面部，上鹊桥，降重楼，达胃口过脐，至玉柱，复气海，行于右腿，历膝关，由鞋劳 
穴穿足背，至指尖转涌泉踵后，上运过阴谷，通尾闾，又圈至顶门，如前下鹊桥，根据次送左 
腿，似右法而落涌泉，又升泥丸及璇玑穴右行，照左手转过肩背，贯昆仓而下摄元海，如此 
将周身经脉宣畅，徐徐回转，但意至而气相随，是为有作之周天法，亦可与造化参。 



<目录>正文

<篇名>北旋式

属性：【艮背诀窍】 易曰∶艮其背。艮者，止也，其象属土。背从北方水，属于阴。心从南 
方火 
，属于阳。人能以南火而投于北水之中，得以水火交而既济，所谓洗心退藏于密也。盖五脏 
六腑根蒂，皆系于此。所谓止者，先立内念之正，而止外念之邪也。然大道贵无念，虽立正 
念亦是念也。当明内外两忘以忘而离亡，必先忘其外者，而后定其心，自忘其内也。故初 
学 
之士，静坐片时，将万虑扫除，凝神定志于本穴之中，背之腔子里，平心元虚处，初起口念 
太 
乙救苦（咒四，）而渐归于心、归于背，存无守有，念兹在兹，有复冥于无，神自虚而灵矣 
。 
【行庭】吾身一小天地也，周身三百六十骨节，七孔八窍。一窍相通，窍窍光明，而 
干旋 
坤转。前属于天，后属于地。前从左旋，后运右转。前后相通，周乎其天，则知人与天一矣 
。其法，从艮背守念，念而提出腔子，行其背数十回，复收归腔稍空，又营运至两肾之间， 
念刻许，从肾中意想，溯尾闾，起运上泥丸，经明堂、人中接下承浆，降重楼至于心脐之间 
，约下脐上三指为则，不前不后，不左不右之中，而为立极定枢。悬一斗杓行于脐下一寸三 
分，斡旋上升，左转于心之后，右旋下降于肾之前，循环不息，上行由背之北，下行由脐之 
南，如北极定枢，斗柄推旋者，若转则以意随之，不转则以意引之，久而炼度，所以混其气 
，且所以和其神也。 
【通关】 从北极定枢，斗柄大旋三遍，天地包罗，行于脐下，分开两路，旋下两腿 
之前 
，联系不至，双行转脚底，向后绕元海，上至命门会合，从右转左，大旋三遍，从椎骨下分 
行两肩，经肘后外关达掌心，循内关过肩井，由项后透泥丸，行明堂，渐落双瞳，自面部 
下胸膈，会心窝，从左转下降，大旋三遍，如前脐下分开，循环遍体，周流营运。卯酉二辰 
行之，或九度，或二十一度而止，慎勿执着，若有若无，此所谓炼其形和其气也。 
【绦法】 从归元注念起用意左边，运绦过腰，从右旋上，至左肩膊，绦至胸前行旋 
过右 
膊，后下旋至腰，如法运数十回，而又复绦上行，周而复始，不必计筹，使前后融洽。或从 
艮背起手，转绦而前，左右次序，会意行之。 
【涤秽】 其法，在胃口旋入，凭虚而行，运入大肠，由左绕右，回旋九曲，以真气 
涤垢 
，转出谷道，嘘往吸回，自右而左，旋出胃口，收归元海，静念刻许，以还本位。此法不宜 
轻用，凡送浊气出谷道外，即随念吸转慎泄真气。丹法有云，勿使尾闾坠，盖谓此也。 
【运规十二则】 身若安和气不必运，宜当守静定息，节饮除欲，则百病不生。若身稍 
有丝 
毫不快，宜速行运动，免气久滞，积成大病。故设调养之功，用之须得其宜。然运法如风车 
样，不疾不徐，皮里膜外，挨次运去，可大可小，任意收而放，放而复收，男左女右，阴阳 
之分，一动一静，天之行也。 
行功之时，目视顶门，微露一线，迎天地之光，返照内景，勿全下视，免致昏沉驰念。 
却病坐功，不比真修磨炼，每按时坐香后，欲睡即睡，睡则病者精神完足。若心血少不 
寐，可定意想归元，或根据法运转，神自安而寐矣。 
开关之说，学人不必用意，候到自然通透。盖静中运用，无念自是水升，不然则为火矣 
。或 
腹中响声，或两肾微动，或背或眉端隐隐如蚁行，手足似一线冷风，皆现真境也。亦有阳火 
冲病根，肠内有声，即有真意逐响运旋，撤而散之。 
凡行气过峡处或昆顶，须多旋绕数十匝，令气浸灌为妙。闲时如不守前后二窍，悬心于 
空虚 
地，四大皆空，无人无我，极为养火之法。又名休息以养其气。若运法无时度，则神敝疲， 
譬如伐兵劳顿，而又遇劲敌，岂不危乎。 
观灯玩月，目向外射则伤神，返照于我，多益于我，其他自可以类推。 
却病工夫，须立课程，逐日检点，勿失其时，日日如是，提醒缜密，自不间断而效。 
运气当由后而前，以取西北方水而灌东南方火，不可逆此。或有传法，各关节处，不必 
打圈 
，直行亦可，行后定要收归元位。退欲火法，注念气海，记数斡旋，或记运尾闾升降之法， 
邪火自散，大固元阳。 
入定看书，易于通悟，坐下止念为先，定神元海，不以目睹，而以心视，不以心视，而 
以内观，盖神有所敛，不至散于外，受益自无穷尽矣。 
嘻笑场中，最易耗神，令人疲倦，得以内敛音声，言语少减，或气穴中发，神气亦不觉 
其耗。 
上丹田穴，最可养性，亦可注念，为藏神之府。运法，旋至鼻柱七窍之宗，斡行入内些 
些，则耳目口三宝，皆有灵矣。 
想涌泉穴，最能健步行动，略得运法，血脉自可以渐渐流通，而不伤筋，省气。 

