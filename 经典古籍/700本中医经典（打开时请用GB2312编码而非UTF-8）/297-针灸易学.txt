
<篇名>针灸易学
书名：针灸易学
作者：李守先  
朝代：清・嘉庆三年  
年份：公元1798年  



<目录>

<篇名>绘图针灸易学序

属性：医道闳邃，明其术者，可以保身利物，故名儒硕士，咸究肄焉。然治法有二∶曰针灸，曰方药。灸法从针，其在于 
古，针之所不及者，而后区之为方，剂之以药，二者相辅而行，无偏废也。独其经络窍会，寻之为难。自汉唐以来，业 
斯术者，方家能手。专主方药，而针灸之传阙如。《灵枢》明文，治法徒存，识者惜之。吾邑李君善述，好学问，擢秀六 
堂，尝思所以利刺斯民者而未得也。固有志于此，主以黄岐，旁及诸家之说，按图披籍，盖揣摩者至五六年而后试手， 
勤之至亦慎之至也。其试手又十余年，回生起 至于千百，阅历之久，间有神明于法之外者，所谓随气用巧，惟熟则然 
也。君今以老，念针法之失传，爰取其揣摩所以，与阅历之验于己者，约为一业，名曰《针灸易学》。欲广其传，以登斯 
世于仁寿之域，此亦仁人君子之用心矣。余嘉其志而乐道之，故于其将授梓也，为叙其事而弁之书首。 
\x大清道光二十七年季春之望竹村许天锡谨序\x 



<目录>

<篇名>自序

属性：针灸之法尚矣，惟圣于医者能得其全，下此而能因易入难，推所已知，及所未知，当其 
应手 
奥难窥，一入认穴，繁而且碎，句不可读，读不可记，指归要领，求之无从。兼怵其晕针之 
说，手法不明，往往中止，业以难废，此惟不由其序之过也。先少学针灸六年，未尝一日少 
懈，特无名师口授，总不信心，以为非吾能事也。至乾隆五十一年，先已五十一岁，时疟疾 
十人而九，择其少壮医之，治三效一，更日治五效三，由此复究其书，而无不效矣。计二十 
二日，获效四百三十七人。后学治杂症，有效有不效，用针多则内有约略，且更考核诸先生 
之书，医十得三者有矣，医十得五、得七者有矣，此亦因易入难，推所已知而及所未知者也 
。至于深远详细，吾未有得，惟圣者能之耳。兹将古法着之于前，愚见列之于后，浅而易知 
，显而易明，名曰《针灸易学》，以为后之君子，便览之资云尔。 
附书一则∶ 
先少学针灸，或止之曰穴难，不知难不在穴，在手法耳。明于穴而手法不明，终身不医 
一病 
五俞，易知也；八脉主穴，易知也。得一二穴，从此以尺量之，以类推之，由浅入深，因此 
知彼，而医亦成矣。先习此首学手法，次学认症，而以寻穴为末务，盖所难不在此也。 
\x嘉庆三年岁次戊午季春李守先善述氏识\x 



<目录>卷上

<篇名>针灸源流

属性：《素问》十二卷，世称黄帝岐伯问答之书。及观其旨意，殆非一时之言，而所撰述，亦 
非一 
而与孔子、子思之言并传也。盖《灵兰秘典》、《五常正大》、《六元正纪》等篇，无非 
阐明阴阳五行生制之理，配象合德，实切于人身。其诸色脉病名，针刺治要，皆推是理以广 
之，而皇甫谧之《甲乙》，杨上善之《太素》，亦皆本之于此，而微有异同。医家之纲法， 
无越于是书矣。然按《汉书・艺文志》，有《内经》十八卷及扁鹊名，白氏云《内经》凡三 
家，而《素问》之目乃不列。至《隋・经籍志》始有《素问》之名，而指为《内经》。唐・ 
王冰乃以《九灵》九卷，牵合《汉志》之数，而为之注释，复以《阴阳大论》托为张公所藏 
，以补其亡逸，而其用心亦勤矣。惜乎朱墨混淆，玉石相乱，训诂失之于迂疏，引援或至于 
未切。至宋・林亿、高若讷等，正其误文，而增其缺义，颇于冰为有功。 
《难经》十三卷，秦越人祖述《黄帝内经》，设为问答之辞，以示学人。 
《子午经》一卷，论针灸之要，撰成歌诀，后人根据托扁鹊者。 
《千金方》，唐・孙思邈所撰。至引导之要，无不周悉。 
《十四经发挥》三卷，许昌滑寿伯仁，传针法于东平高洞阳，得其开阖流注交别之要。 
而施治功，以尽医之神妙。 
《神应经》一卷，乃宏纲陈会所撰。先着《广爱书》十二卷，虑其浩瀚，独取一百一十 
九穴，总成一帙，以为学人守约之规南昌刘瑾校。 
《古今医统》、《乾坤生意》、《医学入门》、《医经国小》中，取关于针灸诸姓氏， 
各见原书。 
《玄机秘要》，三衢继洲杨济时家传着集。 
《针灸大成》，总辑以上诸书，类成一部，分为十卷。委晋阳靳贤选集校正。后人习学 
，屡试屡效。 



<目录>卷上

<篇名>一手法

属性：（手法歌、修针、取寸、持针、定神、补泻法、退针、合法、晕针） 



<目录>卷上\一手法

<篇名>手法歌

属性：三阴三阳气血分，凝滞全凭用金针，左指点穴知真所，右手持针须静心。补要久留虚不 
虚， 
秘诀深。诚欲劳心劳力学，必往愈明愈哲寻。譬如闭户造车辆，出门合辙值千金。企望志士 
细推此，机秘千载有知音。 



<目录>卷上\一手法

<篇名>论修针

属性：古针有九，先屡造总不如法，后得吾师口授，用缝衣大钢针一个，长二寸，或一寸五分 
，三 
手法列后；三棱针刺而即出，出血，无手法，曰泻针，医百病。毫针去锋，遇筋筋躲，逢骨 
骨顶，不伤肌肉；三棱针不去锋，便出血也。以金造针更佳。（外一针二穴，用长针五六寸 
。） 
又偶断针者，再将原针穴边复刺一针补之，即出。或用磁石引针出。（磁石即吸铁石。） 



<目录>卷上\一手法

<篇名>论取寸

属性：人有高低，因寸有长短。取病患手中指中节，屈指二横纹头为一寸，刺手足并背横量用 
之。 
，去一寸，仍八寸，刺腹上下用之。病患两乳间，以稻草量定，分为八寸，刺腹横量用之。 
病患前眉心至大椎，分为一尺八寸，刺头面用之。病患目内 至外 为一寸，刺头横量用之 
。 



<目录>卷上\一手法

<篇名>论持针

属性：将穴认真，医以左手大指甲，或以次指甲掐定，用力重掐，病患觉麻木走气，或动脉应 
手， 
刺，刺过几人，成熟针也，不必温。 



<目录>卷上\一手法

<篇名>论定神

属性：当刺时，医言勿惊，虚点几针，病家不惧而后刺之。医家气象从容，目无旁视，心无别 
营，手如握虎，势若擒龙，用针自无不妙。 



<目录>卷上\一手法

<篇名>四明高氏补泻

属性：《拔萃》云∶泻法，令病患咳嗽一声，捻针入腠理。病患吸气一口，针至六分，觉针沉 
涩， 
，引气直过针所三寸，随呼徐徐出针，勿闭其穴，（令走气也。）命之曰泻。补法，令病患咳 
嗽一声，捻针入腠理，病患呼气一口，纳针至八分，觉针沉紧，复退一分，更觉沉紧，仰手 
转针头向病所，根据前循扪其病所，气至病所，随吸而走出针，速按其穴，（恐走气也。）命之 
曰补。（上言沉紧者，气至也。古云∶气至速而效速，气至迟而效迟，候之不至病危。）又云 
∶呼不过三，吸不过五。 
《明堂》云∶当补之时，候气至病所，更用生成之息数，令病患鼻中吸气，口中呼气， 
病家 
之处，病家自觉清凉矣。 
《神应经》转针泻法∶针男女左边，医用右手大指向前，食指向后HT 。 
针男女右边，医用左手大指向前，食指向后HT ，皆外转HT HT 
为泻。补法∶针男女左边，医以右手食指向前，大指 
向后HT 。针男女右边，医以左手食指向前，大指向后HT ， 
皆内转HT HT 为补。至于男背上中行 
左转为补，右转为泻。腹中行右转为补，左转为泻。女背中行右为补而左为泻，腹中行左为 
补而右为泻，盖男子背阳腹阴，女子背阴腹阳，男女不同，惟此耳。 
凡泻皆以六数，一六、二六、三六、四六、五六、六六。有用三六、有六六，不同。凡 
补皆 
，三次三九，九九八十一数。又治热针去疾，治寒针久留。提针为补为热，插针为泻为寒。 



<目录>卷上\一手法

<篇名>论退针

属性：先疼至不疼时宜退针，先不疼至疼时宜退针即先紧至不紧时出针，先不紧至紧时出针之 
谓也。 



<目录>卷上\一手法

<篇名>论合法

属性：凡出针以指头肚急按穴眼，勿泄其气，使不出血，复以土按穴上，多揉为妙。如血多揉 
必止，此止血法也。再令病患不时揉之，永无后患。 
今人习针少而用药多者，恐晕针也。独不知晕针者无不获效，用药不当，难以保全。针 
与药较，针易而药难也，胡不学。晕针详后。 



<目录>卷上\一手法

<篇名>论晕针

属性：神气虚也。古云∶色脉不顺而莫针，并忌风雨雪阴天，及醉劳房事，惊饥居丧之人。先 
治三 
，今以指甲掐病患鼻下正中肉上，醒而方去，较前更捷。然晕针者，必获大效，以血气交泰 
之故，俗云，针不伤人，此之谓也。 
南丰李先生治晕针法，晕针不可起针，宜以别针就旁刺之，用袖掩病患口鼻回气，与热 
汤饮之即醒，良久再针。甚者针手膊上侧筋骨陷中，即虾蟆肚肉上，名醒醒穴。或三里穴即醒， 
其病必愈，若起针坏人。 



<目录>卷上

<篇名>二认症定穴

属性：《难经・六十一难》曰∶经言望而知之谓之神，闻而知之谓之圣，问而知之谓之工，切 
脉而知之谓之巧，何谓也？盖望而知之者，望见其五色，以知其病。 
《素问・五脏生成篇》云∶色见青如草滋，黄如枳实，黑如 ，赤如 血，白如枯骨者 
皆死。青如翠羽，赤如鸡冠，黄如蟹腹，白如豕膏，黑如乌翎者皆生。 
闻而知之者，闻其五音以别其病。四明陈氏曰∶五脏有声，而声有音，肝声呼，心声笑 
，脾声歌，肺声哭，肾声呻。常则安，变则病，闻何声，则知何经之病也。 
问而知之者，问其所欲五味，以知其病所起所在也。（所欲者偏嗜、偏多食之物也。） 
切脉而知之者，诊其寸口，视其虚实，以知其所病在何脏腑也。王氏脉法赞曰∶脉有三 
部， 
漏刻周旋，水下二刻，脉一周身，旋复寸口，虚实见焉。 
经言∶以外知之曰圣，以内知之曰神，此之谓也。 
凡认真病名，详察后书，诸先生认症定穴，相对不二。病名之下，开用何穴，有二、三 
、五 
针几分，或灸几壮，或补或泻，或迎或随，或半补半泻，以活经络。或飞经走气，引导气血 
。或久留，或去疾。或提或插，或出血、或不出血，俱在前手法之内也。先屡用屡效。 
凡后言穴不言针灸者，以针刺之。言灸不言针者，禁针也。言针不言灸者，禁灸也。又 
言三分五分者，针刺三分五分深也。言三壮五壮者，艾灸三壮五壮也。 
《灵枢・杂症论》∶人身上部病，取手阳明大肠；中部病，取足太阴脾经；下部病，取 
足厥 
可选一、二穴治之。 



<目录>卷上\二认症定穴

<篇名>纪氏治法

属性：纪氏曰∶井之所治，皆主心下满；荣之所治，皆主身热；俞之所治，皆主体重节痛；经 
之所治，皆主喘嗽寒热；合之所治，皆主逆气而泄。 



<目录>卷上\二认症定穴

<篇名>行针指要歌

属性：针风∶先向风府、百会中。 
针水∶水分、侠脐上边取。 
针结∶针着大肠、泻水穴。 
针劳∶膏肓及百劳。 
针虚∶气海、丹田、委中奇。 
针气∶膻中一穴分明记。 
针咳∶肺俞、风门须用灸。 
针痰∶先针中脘、三里间。 
针吐∶中脘气海、膻中补 
。翻胃吐食一般医，针中奇妙少人知。 



<目录>卷上\二认症定穴

<篇名>聚英先生百症赋认症定穴治法

属性：头风∶囟会、玉枕。 面肿虚浮∶水沟、前顶。 梦魇不宁∶厉兑、内庭。 带下产 
崩∶冲门、气冲。 头痛∶强间、丰隆。 耳聋气闭∶听会、翳风。 发狂奔走∶上 
脘、神门。 月潮违限∶水泉、天枢。 目眩∶支正、飞扬。 目中漠漠∶攒竹、三间。 
惊悸怔忡∶阳交、解 。 大肠不收∶外丘。 目黄∶阳纲、胆俞。 目觉KT KT 
∶养老、天柱。 反张悲哭∶天冲、大横。 偏头痛∶悬颅、颔厌。 攀睛∶少泽、 
肝俞。 项强伤寒∶温溜、期门。 岁热时行∶陶道、肺俞。 耳中蝉噪∶听会。 
泪出∶临泣、头维。 舌下肿痛∶廉泉、中冲。 风痫常发∶神道、心俞。 雀 
目∶睛明、行间。 牙痛∶耳门、丝竹空。 鼻中衄血∶天府、合谷。 湿寒湿热∶ 
下。 热病不汗∶大都、经渠。 口 ∶颊车、地仓。 颔肿口噤∶阳谷、侠 。 
厥寒厥热∶涌泉。 肠鸣∶下脘、陷谷。 喉痛∶液门、鱼际。 血虚口渴∶少 
商、曲泽。 寒栗恶寒∶二间、阴郗。 胸胁满∶章门。 转筋∶金门、丘墟。 
舌缓不语∶ 门、关冲。 烦心呕吐∶阴 。 膈痛∶膻中，巨阙。 失音∶天鼎、 
间使。 项强恶风∶束骨、天柱。 水肿脐盈∶阴陵、水分。 胸停瘀血∶肾俞、巨 。 
脊强∶水道、筋缩。 两臂顽麻∶少海、三里。 痨瘵传尸∶魄户、膏肓。 痉 
病∶颅囟。 脐风∶然谷。 腋肿∶委阳、天池。 半身不遂∶阳陵、曲池。 中邪霍 
乱∶阴谷、三里。 消渴∶行间、涌泉。 腿痛∶后 、环跳。 胸中苦闷∶建里、 
内关。 倦言嗜卧∶通里、大钟。 鼻痔∶ 交。 癫疾∶身柱、本神。 瘿气∶ 
浮白。 心下悲凄∶听宫、脾俞。 咳嗽连声∶肺俞、天突。 肠下新血∶长强、承 
山。 发热∶中冲、曲池。 胁肋疼痛∶气户、华盖。 小便赤涩∶兑端、太阳。 
白浊遗精∶三阴、气海。 黄胆∶后 、劳宫。 胸满噎塞∶中府、意舍。 食谷 
不消∶脾俞、膀胱俞。 经事常改∶地机、血海。 五淋∶肓俞、横骨。 胸满项强 
∶神藏、璇玑。 胃冷不化∶魂门、胃俞。 女子漏血∶交信、合阳。 盗汗∶阴 
、后 。 背连腰痛∶白环、委中。 隐中热极∶肩 、阳 。 痢疾∶中脘。 
痔 
癖∶冲门、血海。 唇 ∶太冲。 鼻内无闻∶通天。 



<目录>卷上\二认症定穴

<篇名>继洲杨先生胜玉歌认症定穴治法

属性：头痛眩晕∶百会。 心痛脾疼∶上脘。 脾痛背痛∶中渚泻。 膝肿∶行间。 头风眼痛∶ 
上星。 头项强急∶承浆。 牙腮疼紧∶大迎。 胃冷∶下脘。 颔肿喉闭∶少商。 中风 
吐沫∶人中、颊车。 疟后痞满∶章门。 耳闭∶听会。 目内红肿∶丝竹、攒竹。 臂背 
疼痛∶三里。 头风头痛∶灸风池。 瘰 ∶少海、天井。 大便泄泻∶灸天枢。 一切气 
症∶气海针灸。 小肠气痛∶归来、中 。 筋疼∶支沟。 心热口臭∶大陵。 胎衣不 
下∶阴交。 遗精白浊∶心俞。 香港脚∶复溜。 五痫∶后 、鸠尾、神门。 腿股 ∶环 
跳、风市、阴市。 黄胆∶至阳。 髀疼∶肩井。 眼疼∶清冷渊针。 筋拘挛∶尺泽针。 
行步艰难∶中封、太冲。 脚背痛∶商丘。 脾心痛∶公孙针。 疟多寒热∶间使、大杼 
。噎气吞酸∶膻中七壮。 疮∶血海。 手难执物∶曲池、合谷。 膝肿如斗∶膝眼、 
委中。 两股转筋∶承山。 疝气∶大敦灸。 肝血盛∶肝俞泻。 跟骨痛∶昆仑、绝骨、 
丘墟。 霍乱，心痛，吐痰涎∶巨阙灸。 痰涎咳嗽，小儿吼闭∶肺俞、天突、筋缩。 肾 
败腰痛，小便频∶肾俞灸。 腰痛∶中空从肾俞下量三寸，各开三寸是穴。灸十四壮，向外 
针一寸半。此即膀胱经之中 也。 



<目录>卷上\二认症定穴

<篇名>长桑君天星秘诀歌认症定穴治法

属性：胃中宿食∶三里、璇玑。 脾病∶气，合谷；血，阴交。 小肠连脐痛∶阴陵泉、涌泉。 
手臂拘挛∶肩 。 肚腹浮肿∶水分、建里。 寒疟面肿肠鸣∶合谷、内庭。 胸膈痞满∶ 
阴交、承山。 小肠气痛∶长强、大敦。 牙疼头疼喉痹∶三间、三里。 冷风湿痹∶环跳 
、阳陵。 指痛挛急∶少商。 香港脚 疼∶肩井、三里、阳陵泉。 转筋眼花∶承山、内踝 
。鬼邪∶间使。 足缓难行∶绝骨、条口、冲阳。 



<目录>卷上\二认症定穴

<篇名>聚英先生肘后歌认症定穴治法

属性：头顶痛眼不开∶涌泉。 哮喘不寐∶丰隆三分。 阴核肿如升大∶百会灸。 手背拘挛 
不仁 
∶灵道。 头面疾∶至阴。 脚腿疾∶风府。 两足两肋难伸∶飞虎。 狂言盗汗∶间使。 
心胸病∶少府。 脐病∶曲泉。 刚柔二痉，口噤目合面红∶少商针出血，阴包。 膝肿痛∶ 
尺泽、曲池、风府。 破伤风∶患处多灸。 风痹痿厥∶大杼、曲泉。 肩背病∶中渚。 腰腿 
痛∶大都。 腰背挛急∶曲池寸五。 膝股肿∶太冲泻。 五痔，血热也∶承山。 腰软∶委中。 



<目录>卷上\二认症定穴

<篇名>扁鹊先生玉龙歌认症定穴治法继洲杨先生注解

属性：头风呕吐，眼昏花∶神庭补、泻。 耳聋、瘰 ，痛痒、肿疮∶翳风、听会皆泻。 寒湿脚 
气肿痛∶阴交、三里、绝骨。 腹中气块疼∶内关补、泻。 如大便不通，泻之。 腹中疼 
痛，肋痛、闭结∶大陵、外关、支沟。 九种心痛及脾疼∶内关、上脘、中脘。 呆痴不识 
尊卑骂人∶神门泻。 夜梦鬼交∶心俞、白环俞、气海两旁灸。 翻胃吐食，黄胆∶腕骨针 
，中脘灸。 传尸劳，痰多气喘∶涌泉、丰隆泻，丹田灸。 满手生疮，气攻心胸∶大陵泻 
，劳宫。 肾强疝气如死人∶关元、大敦。 满腹水胀∶水分、水道、三里，阴交灸。 膝 
盖红肿∶阳陵，委中、阴陵出血。 偏正头风∶丝竹透率谷。如有痰饮，风池横刺透风府， 
补泻，十一壮。如无痰饮，合谷针至劳宫，灸二七。 面上诸症∶尺泽皆治。 伛症∶不伸 
也。补曲池，泻人中。 偻症∶不起也。补曲池。 中风不语∶囟会、百会皆灸。 肾弱腰 
痛∶肾俞多灸。 腕中无力∶腕骨补泻。 脾家寒热∶间使透支沟，补泻。 腿股风∶委中 
出血，环跳、居 。 脚背痛∶丘墟出血，解 、商丘。 行步艰难∶太冲、中封。 寒痰 
咳嗽∶列缺、太渊。 面红心惊∶通里，惊补寒泻。 吹乳肿痛∶少泽，向后补泻，三分。 
发热盗汗∶百劳，椎骨也。 咳嗽喷嚏∶风门多灸。 哮喘不寐∶天突、膻中皆灸。 不 
闻香臭∶迎香补泻。 七般疝气∶大敦出血。 气喘不眠∶璇玑泻，气海灸。 五般痫症∶ 
鸠尾灸七壮。 赤白带下∶中极多灸。 周身疼痛∶痛即穴，名不定。 手不能伸∶尺泽出 
血。 脾泄∶天枢二穴多灸。 膝腿无力难立∶风市、阴市。 鼻渊眼痛，不闻香臭，头风 
∶迎香补，泻上星。 小儿慢惊∶印堂针一分，沿皮透左右攒竹。哭效、不哭难。急惊泻、 
慢惊补。 口眼 斜∶灸地仓，艾如绿豆。斜向颊车，颊车之针向透地仓。 膝头红肿痛∶ 
髋骨、膝关，在膝盖骨下犊鼻内，横针透二膝眼。 脊背强痛，挫闪腰疼∶人中泻，委中紫 
筋出血。 
歌曰∶穴法由来在指中，治病须臾显神功，劝君要知诸般疾，何不当初记玉龙。 
先治周身疼痛多矣，必病患先指出疼所，即以左大指或食指爪掐之，病患啮牙咧咀，惊 
颤变 
疼痛疾非常，不定穴中细审详。有筋有骨宜浅刺，灼艾临时要度量。 
以上言灸者，以穴下肉红，较钱更大二分为度，定起泡矣。冬以猫毛，夏以竹膜，用麻 
油调敷之，无妨。又不定穴，即痛处。 



<目录>卷上\二认症定穴

<篇名>继洲杨先生治症总要认症定穴治法

属性：中风不省人事∶人中、中冲、合谷、哑门、大敦。 口噤不开∶颊车、人中、承浆、百会、 
合谷泻。廉泉、人中。 口眼 斜∶颊车、地仓、人中、承浆、合谷、百会。 妇人不生子 
∶合谷泻，三阴交补，中极、子宫灸。 鼻衄不止∶合谷、上星、百劳、风府、迎香、人中 
、印堂。 口内生疮∶海泉、人中、承浆、合谷，后金津、玉液。 手臂麻木不仁∶肩 、 
曲池、合谷、肩井、列缺。 舌肿难言∶廉泉、金津、玉液、天突、少商。 心胸疼痛∶大 
陵、内关、曲泽、中脘、上脘、三里。 腹内疼痛∶内关、三里、中脘、水分、关元、天枢 
。两足麻木∶阳辅、阳交、绝骨、行间、昆仑、丘墟。 两膝红肿∶膝关、委中、阳陵、 
中脘、丰隆。 足不能行∶丘墟、行间、昆仑、太冲、三里、阳辅。 脚弱无力∶公孙、三 
里、绝骨、申脉，昆仑、阳辅。 浑身浮肿生疮∶曲池、合谷、行间、内庭。 小便不通∶ 
阴陵、气海、三阴交、阴谷，大陵。 小便滑数∶中极、肾俞、阴陵、三阴交、气海。 大 
便秘结∶章门，太白、照海。 大便泄泻∶中脘，天枢，中极灸。痢疾如赤∶内庭、天枢、 
隐白、气海、照海、内关。 如白，里急后重，大痛∶外关、中脘、天枢。 脏毒下血∶承 
山、脾俞、精宫、长强。 脱肛久痔∶二白、百会、精宫、长强。 翻胃吐食∶中脘、脾俞 
、中魁、三里。 肺痈咳嗽∶肺俞，膻中、支沟、大陵、风门、三里。 久咳不愈∶肺俞、 
三里、膻中、乳根、风门、缺盆。 消渴∶金津、玉液、承浆、海泉、人中、廉泉、气海、 
肾俞。 遗精白浊∶心俞、肾俞、关元、阴交、命门、白环俞。 阴汗偏坠∶兰门、阴交、 
归来，大敦。 阴门忽红肿痛∶会阴、中极、三阴交、百会。 发背痈疽∶肩井、委中、天 
应、骑竹马取之。 浑身发红丹∶百会、曲池，三里、委中。肚中气块、痞块、积块∶三里 
、块中、块尾。 口臭难近∶承浆、龈交、金津、玉液。 小儿脱肛∶百会、长强，大肠俞 
。咳逆发噫∶膻中、中脘、大陵、三里、肺俞、行间。重舌腰痛∶合谷、承浆、金津、玉 
液、海泉、人中。健忘失记∶列缺、心俞、神门、少海、中脘、三里。 小便淋沥∶阴谷、 
关元、气海、三阴交。 牙关脱臼∶颊车、百会、承浆、合谷。 舌强难言∶金津、玉液、 
廉泉、风府。 口吐清涎∶大陵、膻中、中脘、劳宫。 瘰 结核∶肩井、曲池、天井、三 
阳络、阴陵泉。 发痧等症∶水分、百劳、大陵、委中。 胁肋疼痛∶支沟、章门、外关。 
如怒气，刺行间。 腰脚疼痛∶委中、人中。 腰脊强痛∶委中出血。 肾虚腰疼∶肾俞、 
委中、太 、白环俞。 四肢浮肿∶中都、合谷、曲池、液门、行间、内庭。 单蛊胀∶气 
海、行间。 双蛊胀∶支沟、合谷、曲池、水分、三里、阴交、行间、内庭。 失志痴呆∶ 
神门、鬼眼、百会、鸠尾、龈交、承浆。 挫闪腰肋疼∶先尺泽、委中、人中，后昆仑、束 
骨、支沟、阳陵泉。 小腹胀满∶内庭、三里、三阴交∶后照海、大敦、补泻气海。此专治妇 
人血块疼痛，小便不利，诸般气疼。 水不能进为五噎∶劳宫、中魁、中脘、三里、大陵、 
支沟、上脘；后脾俞、胃俞，补多泻少。膻中、太白、食关。 哮吼嗽喘∶先俞府、天突、 
膻中、肺俞、三里、中脘，后膏肓、气海、关元、乳根。 咳嗽红痰∶先百劳、肺俞，中脘 
、三里，后膏肓、肾俞、肺俞、乳根。 吐血等症∶先膻中、中脘、气海、三里、乳根、支 
沟，后肺俞、肾俞、肝俞、心俞、膏肓俞、关元。 咽喉等症，肿痛∶少商、天突、合谷。 
双乳蛾症∶少商、金津、玉液。 单乳蛾症∶少商、合谷、海泉。 痫症∶上星、鬼禄、 
鸠尾、涌泉、心俞、百会。 马痫∶照海、鸠尾、心俞、百会。 风痫∶神庭、素 、涌泉 
。食痫∶鸠尾、中脘、少商。 猪痫∶涌泉、心俞、三里、鸠尾、中脘、少商、巨阙。 
或刺、或灸、或出血，分而治之。 四肢麻木∶肩 曲池、合谷、腕骨、风市、昆仑、行间 
、三里、绝骨、通里、委中、阳陵，补多泻少。如红肿反之。 



<目录>卷上\二认症定穴

<篇名>妇人门

属性：妇人难产∶独阴补合谷，泻三阴交。 血崩漏下∶中极、子宫灸。 产后血块痛∶气海、三 
阴交。 胎衣不下∶中极、三阴交。 血崩不止∶丹田、中极、肾俞、子宫；后百劳、风池 
、膏肓、曲池、绝骨、三阴交。 无乳∶少泽、合谷补、膻中左右迎之，妇人觉气行至乳头 
退针。乳痈∶膻中、大陵、委中、少泽、俞府。 月水断绝∶中极、肾俞、合谷、三阴交。 
妇女不生长子女者∶针合谷，行六六三十六数；针三阴交，行九九八十一数。此泻气补血 
法也。灸中极一穴，多灸百病皆除。又至经至之日，再灸子宫二穴，其穴在中极两旁，各开 
三寸，重灸即有孕矣。世上断无不生长之人，先遵此获效多人。 



<目录>卷上\二认症定穴

<篇名>小儿门

属性：惊痫∶顶上旋毛中灸三壮，耳后青络灸三壮，炷如小麦大。肾胀偏坠∶关元灸三壮，大 
敦七 
∶巨阙、灸三壮。 赤游风∶百会、委中。 猪痫如尺厥吐沫∶巨阙、三壮。风痫目戴上∶ 
百会、昆仑、丝竹空。 羊痫∶九椎下节间，灸三壮； 又法∶大椎、鸠尾各三壮。 角弓 
反折∶百会。 牛痫∶鸠尾、大椎各三壮。 马痫∶仆参二穴各三壮。又法∶风府、脐下各 
三壮。 脱肛∶百会、长强。 泻痢∶神阙。 犬痫∶两手心，足太阳、肋户，各一壮。 
吐乳∶灸中庭，在膻中下一寸六分。 鸡痫∶足诸阳，各三壮。 夜啼∶灸百会三壮。 食 
痫∶鸠尾上，五分三壮。 



<目录>卷上\二认症定穴

<篇名>眼目门

属性：子和曰∶目之五轮，乃五脏六腑之精华，宗脉之所聚也。白属肺金，赤属心火，黑属神光、 
属肾水，兼属肝木。目不因火则不病，白轮变赤，火乘肺也。肉轮赤肿，火乘脾也。黑水神 
光被翳，火乘肝与肾也。赤脉贯目，肝火甚也。凡暴赤肿羞明，隐涩泪出不止，针神庭、上 
星、囟会、前顶、百会。翳者可使立退，肿者可使立消。 
眼红涩烂∶睛明、四白、合谷、临泣，后三里、光明。 血不养目∶肝俞补，三里泻。 
目 
白，后太阳、光明、大骨空、小骨空。 迎风冷泪∶先攒竹、大小两骨空、后小骨空、三阴 
交、泪孔上，此穴米大，艾灸七壮，中指半指尖一穴米大，艾灸三壮。 目生内障∶瞳子 
、合谷、临泣、睛明，后光明、天府、风池。 目患外障∶小骨空、太阳、睛明、合谷，后 
临泣、攒竹、三里、内 尖、灸五壮，即眼头尖上。 眼赤暴痛∶合谷、太阳、三里、睛明 
，后太阳、攒竹、丝竹空。 肉侵睛∶风池、睛明、合谷、太阳，后风池、期门、行间， 
太阳。 怕日羞明，目 赤烂∶三棱针刺，目 外出血。 偷针，视背上有红点，刺破出血 
皆治∶小骨空、合谷、攒竹，二间，后睛明、行间、光明、太阳。 目内红肿∶丝竹、攒竹 
。眉间骨疼∶二间、攒竹。 



<目录>卷上\二认症定穴

<篇名>疟疾门

属性：黄帝问曰∶刺疟奈何？岐伯对曰∶疟疾，《素问》分各经。危氏刺指，（即十宣穴也。）舌红 
紫，出舌下紫血筋也。 
足太阳，先寒后热，腰疼头重，汗出不止∶刺委中，三分五壮。 
足少阳，寒热不甚，见人心惕，汗多∶刺侠 ，二分三壮。 
足阳明，寒久乃热生，汗出，喜见日光火光∶刺冲阳，三分三壮。 
足太阴，寒热善呕，呕已乃衰∶刺公孙，四分三壮。 
足少阴，热多寒少，呕吐，甚欲闭户∶刺大钟，二分。 
足厥阴，小腹满，小便不利∶刺太冲，二分三壮。 
心疟神门，肝疟中封，脾疟商邱，肺疟列缺，肾疟太 ，胃疟厉兑。 
歌曰∶疟疾将针刺曲池，经渠合谷共相宜。五分针刺于二穴，疟疾缠身便得离。未愈更 
加三间刺，五分深刺莫忧疑。又兼气痛憎寒热，间使行针莫要迟。 



<目录>卷上\二认症定穴

<篇名>伤寒门

属性：伤寒一日刺风府，阴阳分经次第取。 
一日太阳风府∶督脉。二日阳明之荣∶大肠二间，胃内庭。三日少阳之俞∶胆临泣，三 
焦中 
中封，包络间使。在表刺三阳经穴，在里刺三阴经穴，六日过经未汗，刺期门、三里，古法 
也。惟阴症灸关元穴为妙。 
汗、吐、下法非有他，合谷、内关、阴交杵。 
汗法∶针合谷，入二分。行九九数，搓数十次，男左搓，女右搓，得汗，行泻法。汗止 
，身温出针。如汗不止，针阴市，补合谷。 
吐法∶针内关，入三分。先补六次，泻三次，行子午捣臼法三次，提气上行，又推战一 
病患多呼几次即止。如吐不止，补九阳数，调匀呼吸三十六度。吐止，徐出针，急扪穴。吐 
不止，补足三里。 
下法∶针三阴交，入三分。男左女右，以针盘旋右转，六阴数毕，用口鼻闭气，吞鼓腹中。 
将泻，插一下其人即泄。鼻吸手泻三十六遍，方开口鼻之气，插针即泄。如泄不止，针合谷 
，升九阳数。凡汗吐下，仍分阴阳补泻。 
寒头痛∶合谷、攒竹、太阳。 无汗∶内庭、合谷、复溜、百劳。 胸胁痛∶大陵、期门、 
膻中、劳宫。 狂不识尊卑∶曲池、绝骨、百劳、涌泉。 大热不退∶曲池、绝骨、三里、大 
椎、涌泉、合谷俱泻。 退后余热∶风门、合谷、行间、绝骨。 汗多∶内庭、合谷、复溜 
、百劳。 大便不通∶章门、照海、支沟、太白。 小便不通∶阴谷、阴陵泉。 六脉俱无 
∶合谷、复溜、中极。 发痉不省人事∶曲池、合谷、人中、复溜。 发黄∶腕骨、申脉、 
外关、涌泉。 胁痛∶支沟、章门、阳陵泉、委中。 过经不汗∶期门。 如四肢厥逆冷∶ 
复溜顺骨刺之。 如脉浮∶寒补绝骨，热泻绝骨。 如浮洪∶泻之。 如沉细∶补之。 口 
噤目闭药不下∶合谷。 狐惑口生疮∶黄连犀角汤。 虫在内食∶地仓。 伤寒吐蛔∶乌梅 
汤、灸中脘。 痞结胁积疼∶期门。 当汗不汗∶合谷。 自汗∶复溜。 牙关紧急，项强 
反张，目直视∶列缺。 如痞气结胸，两目昏黄，汗不通∶涌泉三分出汗。 



<目录>卷上\二认症定穴

<篇名>四总穴名

属性：肚腹三里留，腰背委中求，头项寻列缺，面口合谷收。 



<目录>卷上\二认症定穴

<篇名>千金穴歌

属性：三里、内庭穴，肚腹中妙诀。曲池与合谷，头面病可彻，腰背痛相连，委中、昆仑穴。 
头项 
不外千金穴。 



<目录>卷上\二认症定穴

<篇名>马丹阳天星十二穴治杂病歌

属性：其一，三里膝眼下，三寸两筋间。善通心腹胀，又治胃中寒，肠鸣并泄泻，腿肿膝 酸 
，伤寒羸瘦损，气蛊及诸般。年过三旬后，针灸眼重观。取穴当审的，八分三壮安。 
其二，内庭次指外，本属足阳明。能治四肢厥，喜静恶闻声，瘾疹咽喉痛，数欠及牙疼 
，虚疾不能食，针着便惺惺。（针三分，灸三壮。） 
其三，曲池拱手取，屈骨陷中求。善治肘中痛，偏风手不收，挽弓开不得，筋缓怕梳头 
，喉闭促欲死，发热更无休，遍身风癣癞，针着实时瘳。（针五分，灸三壮。） 
其四，合谷在虎口，两指岐骨间。头痛并面肿，疟病热还寒，齿龋鼻衄血，口噤不开言 
。针入五分深，令人即便安。（灸三壮。） 
其五，委中曲 里，横纹脉中央。腰疼不能举，沉沉引脊梁，酸痛筋莫展，风痹复无常，膝 
头难伸屈，针入即安康。（针五分，禁灸） 
其六，承山名鱼腹， 肠分肉间。善治腰疼痛，痔疾大便难，香港脚并膝肿，辗转战疼酸，霍 
乱及转筋，穴中刺便安。（针七分，灸三壮。） 
其七，太冲足大指，节后二寸中。动脉知生死，能医惊痫风。咽喉并心胀，两足不能行。七 
疝偏坠肿，眼目似云朦，亦能疗腰痛，针下有神功。（针三分，灸三壮。） 
其八，昆仑足外踝，跟骨上边寻。转筋腰尻痛，暴喘满中心。举步行不得，一动即呻吟 
。若欲求安乐，须于此穴针。（针五分，灸三壮。） 
其九，环跳在髀枢，侧卧屈足取。折腰莫能顾，冷风并湿痹。腿胯连 痛，转侧重欷 。若 
人针灸后，顷刻病消除。（针二寸，灸五壮。） 
其十，阳陵足膝下，外 一寸中。膝肿并麻木，冷痹及偏风。举足不能起，坐卧似衰翁。针 
入六分止，神功妙不同。（灸二壮。） 
其十一，通里腕侧后，去腕一寸中。欲言声不出，懊恼及怔忡。实则四肢重，头腮面颊红。 
虚则不能食，暴喑面无容。毫针微微刺，方信有神功。（针三分，灸三壮） 
其十二，列缺腕侧上，次指手交叉。善疗偏头患，遍身风痹麻。痰涎频上壅，口噤不开 
牙。若能明补泻，应手即如拿。（针三分，灸五壮。） 



<目录>卷上\二认症定穴

<篇名>五脏募穴

属性：中府∶肺募。 巨阙∶心募。 期门∶肝募。 章门∶脾募。 京门∶肾募。 
按《难经》云∶阳病行阴，故令募在阴。腹曰阴，募皆在腹。 
凡病由七情所伤，胃气不行，兼之劳逸饮食不节，以致元气不足也。当从胃合三里穴内 
，推 
者宜此。 



<目录>卷上\二认症定穴

<篇名>五脏俞穴

属性：俞犹委输之输，言经气由此而输于彼也。 
肺俞∶三椎下各开寸半。 心俞∶五椎下各开寸半。 肝俞∶九椎下各开寸半。 脾俞 
∶十一椎下各开寸半。 肾俞∶十四椎下各开寸半。 
按《难经》云∶阴病行阳，故令俞在阳。（背曰阳，俞皆在背。） 
凡病始于外寒，终归外热，治在背之各脏俞穴，即暑、湿、燥、火，亦取背上各俞穴。 
治 



<目录>卷上\二认症定穴

<篇名>八会

属性：脏会章门腑中脘，髓会绝骨阳陵泉，血会膈俞骨大杼，气会膻中脉太渊。 
言周身之筋会阳陵泉，五脏之疾，皆取章门是也。（绝骨，悬钟也。）热病取此八会。 



<目录>卷上\二认症定穴

<篇名>论奇经八脉

属性：《难经》云∶脉有奇经八脉者，何谓也？答曰∶脉有阳维、阴维、阳跷、阴跷、冲、任、 
督、带， 
气血相随上下，如瀹济漯，决汝汉，排淮泗之水，治十二经，即禹疏九河也。至于天雨过多 
，各河暴涨溢出，沟渠皆盈，此所谓病入奇经也。若以十二经调治，则不应矣。宜以奇经八 
脉主穴治之，即今疏通沟渠之谓也。 



<目录>卷上\二认症定穴

<篇名>八脉交会八穴歌

属性：公孙冲脉胃心胸，内关阴维下总同。临泣胆经连带脉，阳维目锐外关逢。后 督脉内 
颈，申脉阳跷络亦通。列缺任脉行肺系，阴跷照海膈喉咙。 



<目录>卷上\二认症定穴

<篇名>八脉配合歌

属性：公孙偏与内关合，列缺能消照海 。临泣外关分主客，后 申脉正相和。左针右病知高 
下，以意通经广按摩。补泻迎随分顺逆，五门八法是真科。 



<目录>卷上\二认症定穴

<篇名>奇经八脉

属性：寻穴∶公孙二穴，脾经。足大指内侧，本节后一寸陷中，举足，两足掌相对取之。针一 
寸，主心腹五脏病，与内关主客相应。 
治病∶[西江月〕九种心疼延闷，结胸翻胃难停，酒食积聚胃肠鸣，水食气疾膈病。脐 
痛腹疼胁胀，肠风疟疾心疼，胎衣不下血迷心，泄泻公孙立应。 
\r冲脉\pd-d2.bmp\r 
\r阴维脉\pd-d2a.bmp\r 
寻穴∶内关二穴，心包经。去掌二寸两筋间，紧握拳取之。针一寸二分，主心胆脾胃之 
病，与公孙二穴，主客相应。 
治病∶〔西江月〕中满心胸痞胀，肠鸣泄泻脱肛，食难下膈酒来伤，积块坚横胁抢。妇 
女胁疼心痛，结胸里急难当，伤寒不解结胸堂，疟疾内关独当。 
寻穴∶后 二穴，小肠经。小指本节后外侧骨缝中，紧握拳尖上。针一寸，主头面项颈 
病，与申脉主客相应。 
治病∶〔西江月〕手足拘挛战掉，中风不语痫癫，头疼眼肿泪涟涟，腿膝背腰痛遍。项 
强伤寒不解，牙齿腮肿喉咽，手足麻木破伤牵，盗汗后 先砭。 
\r督脉\pd-d3.bmp\r 
\r阳跷脉\pd-d3a.bmp\r 
寻穴∶申脉二穴，膀胱经。足外踝下陷中，赤白肉际，直立取之。针一寸，主四肢风邪 
及痈毒病，与后 主客相应。 
治病∶〔西江月〕腰背屈强腿肿，恶风自汗头疼，雷头赤目痛眉棱，手足麻挛臂冷。吹 
乳耳聋鼻衄，痫癫肢节烦憎，遍身肿满汗头淋，申脉先针有应。 
寻穴∶临泣二穴，胆经。足小趾次趾外侧，本节中筋骨缝内，去一寸是。针五分，放水 
随皮过一寸，主四肢病，与外关主客相应。 
治病∶〔西江月〕手足中风不举，痛麻发热拘挛，头风痛肿项腮连，眼肿赤疼头旋。齿 
痛耳聋咽肿，浮风搔痒筋牵，腿疼胁胀肋肢遍，临泣针时有验。 
\r带脉\pd-d4.bmp\r 
\r阳维脉\pd-d4a.bmp\r 
寻穴∶外关二穴，三焦经。掌背去腕二寸，骨缝两筋陷中，伏手取之。针一寸二分，主 
风寒经络皮肤病，与临泣主客相应。 
治病∶〔西江月〕肢节肿疼膝冷，四肢不遂头风，背胯内外骨筋攻，头项眉棱皆痛。手 
足热麻盗汗，破伤眼肿睛红，伤寒自汗表烘烘，独会外关为重。 
寻穴∶列缺二穴，肺经。手腕内侧一寸五分，手交叉沿指尽处骨间是。针八分，主心腹 
胁肋五脏病，与照海主客相应。 
治病∶〔西江月〕痔疟便肿泄痢，唾红溺血咳痰，牙疼喉肿小便难，心胸腹疼噎咽。产 
后发强不语，腰痛血疾脐寒，死胎不下膈中寒，列缺乳痈多散。 
\r任脉\pd-d5.bmp\r 
\r阴跷脉\pd-d5a.bmp\r 
寻穴∶照海二穴，肾经。足内踝下陷中，令人稳坐，两足底相合取之。针一寸二分，主 
脏腑病，与列缺主客相应。 
治病∶〔西江月〕喉塞小便淋沥，膀胱气痛肠鸣，食黄酒积腹脐并，呕泻胃翻便紧。难 
产昏迷积块，肠风下血常频，膈中快气气核侵，照海有功必定。 



<目录>卷上\二认症定穴

<篇名>十二经补泻歌

属性：肺泻尺泽补太渊，大肠二间曲池前，胃泻厉兑解 补，脾在商邱大都边，心先神门后少 
冲， 
胆泻阳辅补侠 ，肝泻行间补曲泉。（上穴俱泻针，下穴俱补针。） 



<目录>卷上\二认症定穴

<篇名>十二经分阴阳歌

属性：太阳小肠足膀胱，阳明大肠足胃乡，少阳三焦足胆配，太阴手肺足脾当，少阴手心足为 
肾，厥阴包络足肝方。（上皆是手，下皆是足。） 



<目录>卷上\二认症定穴

<篇名>十五络脉

属性：（横行为络） 
小肠支正穴，膀胱飞扬中，大肠偏历是，胃络在丰隆，三焦在外关，胆经络光明，肺络 
列缺 
屏翳通，脾又有大络，大包乃厥终。 
十五络穴，实则必现，虚则必下，求之不得，取之上下。 
十五络脉者，十二经之别络，而相通焉者也。脾之大络，总统阴阳诸络，灌溉于脏腑者 
也。 



<目录>卷上\二认症定穴

<篇名>灸法

属性：孟子曰∶七年之病，求三年之艾。丹 曰∶艾性至热，入火灸则上行，入药服则下行。 
《千 
云∶若要安，三里常不干，有风者尤宜。 
《本草》云∶艾味苦，气微温，阴中之阳，无毒，主灸百病。五月五日，采曝干，陈久 
良，入臼捣细，去尘屑，再焙，大燥用之，如润无功。田野生者可用，蕲艾更妙。 



<目录>卷上\二认症定穴

<篇名>灸补泻法

属性：气盛泻之，气虚补之。针之所不能为者，则以艾灸之。针虽捷不如艾稳，艾虽稳不如针 
捷。 
泻速吹其火，以开其穴孔。又，灸疮必发，去病如把抓。 
用\r泥钱\pd-d6.bmp\r五个，俱内空三分，周流换之，上着艾如楝子大，灸疼急方去，肉 
有汗起 
达气。若小儿，七日以上，周年以还，炷如雀粪可也。《短剧》曰∶腹背烂烧，四肢但去风 
邪，不宜大炷。王节斋云∶面上灸炷须小，手足上犹可粗。 



<目录>卷上\二认症定穴

<篇名>取火法

属性：火珠映日，以艾承之，得火为上。次镔铁击阶石亦可，不如麻油点灯更佳。 



<目录>卷上\二认症定穴

<篇名>灸症

属性：伤寒结胸∶黄连七寸，为末。巴豆七个，不去油。共和一处，水调，纳于脐中，用艾灸 
腹中 
用独蒜片先灸，候发后灸母核，多灸自效。 灸痞块根∶在十二椎下，旁开三寸半，灸之。 
疝气、冷气、脐腹疼∶灸大敦二穴。 男女遗精∶十四椎下各开三寸，灸七壮效，名精穴 
。又方∶以桐油，男抹阳物，女抹阴物，邪不复来，善治遗精。 



<目录>卷上\二认症定穴

<篇名>以言治病法

属性：天地之气，常则安，变则病，圣人如持至宝，庸人妄为而伤太和，诸病皆生于气，分而 
为九 
为笑不休。悲则气消，为酸鼻。恐则气下，为暴下清水。寒则气收，为冷。热则气泄，暴下 
为汗。惊则气乱，神无所归，为痴为痫。劳则气耗，男少精，女不月，喘息汗出。思则气结 
，心有所存，神有所归。悲可以治怒，治以怆恻苦楚之言感之。喜可以治悲，治以谑浪亵狎 
之言娱之。恐可以治喜，治以遽迫死亡之言怖之。怒可以治思，治以污辱欺罔之言触之。思 
可以治恐，治以思彼忘此之言夺之。五者必诡诈百出，无所不至，方可动人耳目，若无才之 
人，不能用此法也。热可以治寒，寒可以治热，逸可以治劳，劳可以治逸，习可以治惊。经 
曰∶惊者卒然临之，使习见习闻，则不惊矣。 



<目录>卷上\二认症定穴

<篇名>习医须知

属性：（横看竖推） 
\r习医须知\pd-d7.bmp\r 



<目录>卷上\二认症定穴

<篇名>督任头图

属性：\r督任头图\pd-d8.bmp\r 



<目录>卷上\二认症定穴

<篇名>背部穴图

属性：\r背部穴图\pd-d9.bmp\r 



<目录>卷上\二认症定穴

<篇名>腹部穴图

属性：\r腹部穴图\pd-d10.bmp\r 



<目录>卷上\二认症定穴

<篇名>眼科针灸要穴图像

属性：\r口眼 斜\pd-d11.bmp\r 
\r内障眼\pd-d11a.bmp\r 
\r正头风及脑痛\pd-d12.bmp\r 
\r暴赤肿痛眼\pd-d12a.bmp\r 
\r头顶痛\pd-d13.bmp\r 
\r羞明怕日眼\pd-d13a.bmp\r 
\r外障眼\pd-d14.bmp\r 
\r头风目眩\pd-d14a.bmp\r 
\r红肿涩沿眼\pd-d15.bmp\r 
\r偏正头风\pd-d15a.bmp\r 
\r迎风冷泪\pd-d16.bmp\r 
\r红肿疼痛眼\pd-d16a.bmp\r 
\r眼生翳膜\pd-d17.bmp\r 



<目录>卷下\三寻穴

<篇名>寻穴歌

属性：金针奥妙素称奇，按经详推夫何疑。十二经中十五络，金水木火土不移。奇经八脉阳阴 
跷， 
虚用补法指里转，实行泻法指外驰。或补真阳元气复，或泻余邪病即离。诚能晓得个中妙， 
天下归仁称上医。 



<目录>卷下\三寻穴

<篇名>井荥俞原经合横图（聚英）

属性：\r井荥俞原经合横图一\pd-d18.bmp\r 
\r井荥俞原经合横图二\pd-d19.bmp\r 
五脏包络无原穴，六腑有原穴。五脏包络木、火、土、金、水，六腑金、水、木、火、 
土。生我者母也，我生者子也。本经如虚宜补其母，本经如实宜泻其子，十二经皆然。 
滑氏曰∶诸井肌肉浅薄，泻井当泻荣，补井当补合。 



<目录>卷下\三寻穴

<篇名>〔十二经〕穴目

属性：后穴下有八，有十一、十二者，言火在八章、十一、十二章也。余皆如此。 
肺经∶少商（八） 鱼际 太渊 经渠 列缺 孔最 尺泽 侠白 天府 云门 中府 
大肠∶商阳（十一） 二间 三间 合谷 阳 偏历 温溜 下廉 上廉 三里 曲池 
肘（十二） 五里 臂 肩 巨骨 天鼎 扶突 禾 迎香 
脾经∶隐白（十四） 大都 太白 公孙 商丘 三阴交 漏谷 地机 阴陵泉 血海 
箕门 冲门（十五） 府舍 腹结 大横 腹哀 食窦 天 胸乡 周荣 大包 
胃经∶厉兑（二十） 内庭 陷谷 冲阳 解 丰隆 下巨墟 条口 上巨墟 三里 
犊鼻 
关门 梁门 承满 不容 乳根 乳中 膺窗 屋翳 库房（十八） 气户 缺盆 气舍 
水突 人迎 大迎 地仓 巨 四白 承泣 颊车 下关 头维（十七） 
心经∶少冲（二十一） 少府 神门 阴 通里 灵道 少海 青灵 极泉 
小肠∶少泽（二十三） 前谷 后 腕骨 阳谷 养老 支正 小海 肩贞 天 
宗秉风 曲垣 肩外俞 肩中俞 天窗 天容 颧 听宫 
肾经∶涌泉（二十五） 然谷 太 大钟 水泉 照海 复溜 交信（二十六） 筑宾 
阴谷 横骨 大赫 气穴 四满 中注 肓俞 商曲 石关 阴都 通谷 幽门 步廊 神封 
灵墟（二十七） 神藏 中 俞府 
膀胱∶至阴 通谷 束骨 京骨 金门 申脉 仆参 昆仑 跗阳 飞扬 承山 承筋 
阳委中 委阳 浮 殷门 承扶（三十一） 秩边 胞肓 志室 肓门 胃仓 意舍 阳 
纲魂门 膈关 噫嘻 神堂 魄户 膏肓 附分 会阳 下 中 （三十） 次 上 
白环俞 中膂俞 膀胱俞 小肠俞 关元俞 大肠俞 气海俞 肾俞 三焦俞 胃俞 脾 
俞（二十九） 胆俞 肝俞 膈俞 督俞 心俞 厥阴俞 肺俞 风门 大杼 天柱 玉枕（ 
二十八） 络却 通天 五处 承光 曲差 眉冲 攒竹 睛明 
包络∶中冲（三十五） 劳宫 大陵 内关 间使 门 曲泽 天泉 天池 
三焦∶关冲 液门 中渚 阳池 外关 支沟 会宗 三阳络 四渎 天井 清冷渊 
消泺 会 肩 天 天牖 翳风（三十七） 脉 颅息 角孙 丝竹空 和 耳门 
肝经∶大敦（三十九） 行间 太冲 中封 蠡沟 中都 膝关 曲泉 阴包 五里 阴 
廉章门 期门 
胆经∶窍阴（四十三） 侠 地五会 临泣 丘墟 悬钟 阳辅 光明 外丘 阳交 
阳陵泉 阳关 中渎（四十二） 风市 环跳 居 维道 五枢 带脉 京门 日月 辄筋 渊 
液肩井 风池 脑空（四十二） 承灵（四十一） 正营 目窗 临泣 阳白 本神 完骨 
窍阴 浮白 天冲 率谷 曲鬓 悬厘 悬颅 颔厌 客主人 听会 瞳子 （四十一） 



<目录>卷下\三寻穴

<篇名>奇经八脉

属性：督脉∶龈交 兑端 水沟 素 神庭 上星 囟会 前顶 百会 后顶 强间 脑户 
府哑门 大椎 陶道 身柱 神道 灵台 至阳 筋缩 脊中 悬枢 命门 阳关 腰俞 
任脉∶承浆（四十七） 廉泉 天突 璇玑 华盖 紫宫 玉堂 膻中 中庭 鸠尾 巨 
阙上脘 中脘 建里 下脘 水分 神阙 阴交 气海 石门 关元 中极 曲骨 会阴 
冲脉∶幽门（四十八） 通谷 阴都 石关 商曲 肓俞 中注 四满 气穴 大赫 横 
带脉∶带脉 五枢 维道 
阳跷∶申脉 仆参 附阳 居 肩 巨骨 俞 地仓 巨 承泣 
阴跷∶照海 交信 
阳维∶金门 阳交 俞 会 天 肩井 阳白 本神 临泣 目窗 正营 承灵 
脑空 风池 日月 风府 哑门 
阴维∶筑宾 腹哀 大横 府舍 期门 天突 廉泉 



<目录>卷下\三寻穴

<篇名>经外奇穴

属性：内迎香（四十九） 鼻准 耳尖 聚泉 金津 玉液 海泉 鱼腰 太阳 大骨空 中魁 
八 
小骨空 印堂 子宫 兰门 百虫窠 



<目录>卷下\三寻穴

<篇名>十二经图十二经穴十二经补泻八法图

属性：\x手太阴肺经穴\x 
\r手太阴肺经穴图一\pd-d20.bmp\r 
\r手太阴肺经穴图二\pd-d20a.bmp\r 
中府∶云门下一寸六分，乳上三肋间，动脉应手陷中，去胸中行各六寸。肺之募，（募 
犹结募也，言经气聚此。）手足太阴二经之会。针三分，灸五壮。 
云门∶巨骨下，侠气户旁二寸陷中，动脉应手，举臂取之，去胸中行各六寸。针七分、 
三分，灸五壮。 
天府∶腋下三寸，肘腕上五寸，动脉中，用鼻尖点墨，到处是穴。针四分。 
侠白∶天府下去肘五寸，动脉中。针三分，灸五壮。 
尺泽∶肘中约纹上，动脉中，屈肘横纹，筋骨罅陷中。肺水穴也，肺实泻之。针三分， 
灸五壮。 
孔最∶去腕上七寸，侧取之。针二分，灸五壮。 
列缺∶肺络别走阳明。去腕侧上一寸五分，以两手交叉，食指尽处，两筋骨罅中。针二 
分，灸七壮。 
经渠∶寸口动脉陷中，肺金穴也。针二分。 
太渊∶掌后内侧横纹头，动脉中，肺土穴也，肺虚补之。《难经》曰∶脉会太渊。疏曰 
∶脉病治此。灸三壮，针二分。 
鱼际∶大指本节后，内侧白肉际陷中。又云∶散脉中。肺火穴也。针二分。 
少商∶大指内侧，去爪甲角如韭叶，肺木穴也。宜以三棱针刺之，微出血，泄五脏热。 
唐刺 
脏热也。 
\x手阳明大肠经穴\x 
\r手阳明大肠经穴图一\pd-d21.bmp\r 
\r手阳明大肠经穴图二\pd-d21a.bmp\r 
商阳∶手大指、次指内侧，去爪甲角如韭叶，大肠金穴也。灸三壮，针一分。 
二间∶食指本节前内侧陷中，大肠水穴也，大肠实泻之。三分，三壮。 
三间∶食指本节后内侧陷中，大肠木穴也。三分，三壮。东垣曰∶气在于臂取之。先去 
血脉，后深取手阳明之荣、俞，二间，三间。 
合谷∶手大指、次指岐骨间陷中，大肠原穴也。虚实皆拔之。三分，三壮。妇人妊娠， 
可泻不可补，补即堕胎。详见足太阴脾，三阴交下。 
阳 ∶腕中上侧两筋间陷中，大肠火穴也。三分、三壮。 
偏历∶腕中后三寸，大肠脉别走太阴。三分，三壮。实泻虚补。 
温溜∶在腕后五寸六寸间。三分，三壮。 
下廉∶辅骨下，去上廉一寸，辅锐肉分外斜。针五分，灸三壮。 
上廉∶三里下一寸，阳明之会，外斜。针五分，灸三壮。 
三里∶曲池下二寸，按之肉起，锐肉之端，针三分，一壮。 
曲池∶肘外辅骨，屈肘横纹头陷中。以手拱胸取之。大肠土穴也。针七分，得气先泻后 
补，三壮。 
肘 ∶大骨外廉，陷中。三壮，三分。 
五里∶肘上三寸，行向里，大脉中央。十壮。 
臂 ∶肘上七寸， 肉端，肩 下一寸，两筋两骨罅陷宛宛中，举臂取之。手阳明之络 
，手足太阳、阳维之会。三壮，三分。 
肩 ∶膊骨头肩端上，两骨罅间陷中宛宛中，举臂取之有空。手阳明、阳跷之会。七壮 
、一寸。又云六分。唐・鲁州刺史库狄 风痹，不能挽弓，甄权针肩 ，针进可射。 
巨骨∶肩尖端上行，两叉骨罅间陷中，手阳明、阳跷之会。五壮，一寸半，泻之勿补。 
天鼎∶颈缺盆上，直扶突后一寸。四分，三壮。 
扶突∶气舍上一寸五分，在颈当曲颊下一寸，人迎后一寸五分，仰而取之。三壮，三分 
禾 ∶鼻孔下，挟水沟旁五分。针三分，禁灸。 
迎香∶禾 上一寸，鼻下孔旁五分。手、足阳明之会。针三分，禁灸。 
\x足太阴脾经穴\x 
\r足太阴脾经穴图一\pd-d22.bmp\r 
\r足太阴脾经穴图二\pd-d22a.bmp\r 
隐白∶足大趾端内侧，去爪甲角如 叶，脾木穴也。三壮，三分。 
大都∶足大趾本节后，内侧陷中，骨缝赤白肉际，脾火穴也，脾虚补之。三壮、三分。 
太白∶足大趾内侧，内踝前核骨下陷中，脾土穴也。三壮、三分。 
公孙∶足大趾本节后一寸，内踝前。足太阴络脉，别走阳明胃经。三壮，三分。 
商丘∶足内踝骨下微前陷中，前有中封，后有照海，其穴居中。脾金穴也，脾实泻之。 
三壮，三分。 
三阴交∶内踝上三寸，骨下陷中。足太阴、少阴、厥阴之会。三壮，三分。 
漏谷∶内踝上六寸， 骨下陷中。三分。 
地机∶膝下五寸，膝内侧辅骨下陷中，伸足取之。足太阴 ，别走，上一寸，有空。三 
壮，三分。 
阴陵泉∶膝下内侧辅骨下陷中，伸足取之，在膝横纹头下，脾水穴也。五分。 
血海∶膝膑上，内廉白肉际，二寸半。五分，三壮。 
箕门∶鱼腹上越筋间。三壮。 
冲门∶府舍下一寸，横骨两端约中动脉，去腹中行各四寸半。五壮，七分。 
府舍∶腹结下三寸，去腹中行各四寸半。五壮，七分。 
腹结∶大横下一寸三分，去腹中行各四寸半。五壮，七分。 
大横∶腹哀下三寸五分，去腹中行各四寸半。五壮，七分。 
腹哀∶日月下一寸五分，去腹中行各四寸半。三分。 
食窦∶天 下一寸六分，去腹中行各六寸，举臂取之。五壮，四分。 
天 ∶胸乡下一寸六分，陷中，去胸中行六寸，仰而取之。五壮，四分。 
胸乡∶周荣下一寸六分，去胸中行各六寸，仰而取之。五壮，四分。 
周荣∶中府下一寸六分，去胸中行各六寸，仰而取之。五壮，四分。 
大包∶渊液下三寸，脾之大络，总统阴阳诸络。三壮，三分。 
\x足阳明胃经穴\x 
\r足阳明胃经穴图一\pd-d23.bmp\r 
\r足阳明胃经穴图二\pd-d23a.bmp\r 
头维∶额角入发际，本神旁一寸五分，神庭旁四寸五分。足阳明、少阳之会。三分。 
下关∶客主人下，耳前动脉下廉，合口有空，开口则闭，侧卧闭口取之，足阳明、少阳 
之会。三分、三壮。 
颊车∶耳下八分，曲颊端，近前陷中，侧卧开口有空取之。四分，得气即泻。七壮，炷 
如小麦大。 
承泣∶目下七分，直瞳子陷中，足阳明、阳跷脉、任脉之会。灸三壮。 
四白∶目下一寸，直瞳子，令病患正视取之。四分，七壮。 
巨 ∶侠鼻孔旁八分，直瞳子下，平水沟，手、足阳明、阳跷脉之会。三分，得气即 
泻。七壮。 
地仓∶侠口吻旁四分，外延，下有动脉。手、足阳明、阳跷脉之会。三分，得气即泻， 
二七壮。 
大迎∶曲颔前一寸二分，骨陷中动脉。三分，三壮。 
人迎∶颈大动脉应手，侠结喉两旁，一寸五分，仰而取之。四分。 
水突∶颈大筋前，直人迎下，气舍上。三分，三壮。 
气舍∶颈直人迎下，侠天突陷中。三壮、三分。 
缺盆∶肩下横骨陷中。三壮，三分。 
气户∶巨骨下，俞府两旁，各二寸陷中，去中行各四寸，仰而取之。三分，五壮。 
库房∶气户下一寸六分，陷中，去中行各四寸，五壮，三分。 
屋翳∶库房下一寸六分，陷中，去中行各四寸，仰而取之。四分，五壮。 
膺窗∶屋翳下一寸六分，陷中，去中行各四寸。四分，五壮。 
乳中∶当乳中是，微刺之。三分。 
乳根∶乳中下一寸六分，陷中，去中行各四寸，仰而取之。五壮，三分。 
不容∶幽门旁，相去一寸五分，去中行各三寸。五壮，三分。 
承满∶不容下一寸，去中行各三寸。五壮，三分。 
梁门∶承满下一寸，去中行各三寸。五壮，三分。 
关门∶梁门下一寸，去中行各三寸。五壮，三分。 
太乙∶关门下一寸，去中行各三寸。五壮，八分。 
滑肉门∶太乙下一寸，去中行各三寸。五壮，八分。 
天枢∶去肓俞一寸，侠脐中，两旁各二寸。百壮，五分。 
外陵∶天枢下一寸，去中行各二寸。五壮，三分。 
大巨∶外陵下一寸，去中行各二寸。五壮，五分。 
水道∶大巨下三寸，去中行各二寸。五壮，三分。 
归来∶水道下二寸，去中行各二寸。五壮，五分。 
气冲∶归来下一寸，去中行各二寸。动脉应手，宛宛中，冲脉所起。七壮，炷如大麦， 
禁针。 
髀关∶伏兔后交纹中。三壮，六分。 
伏兔∶膝上六寸，起肉，正跪坐而取之。以左右各三指，按捺上有肉起，如兔之状，因 
以此名。五分。 
阴市∶膝上三寸，伏兔下陷中，拜而取之。三分，禁灸。 
梁丘∶膝上二寸，两筋间。三壮，三分。 
犊鼻∶膝膑下， 骨上，侠解大筋陷中。三壮，三分。 
三里∶膝下三寸， 骨外廉，大筋宛宛中，两筋分肉间，举足取之，极重按之，则跗上 
动脉止矣，胃土穴也。三壮，一寸。 
上廉∶三里下三寸，两筋骨罅中，举足取之。三壮，三分。甄权随年为壮。 
条口∶下廉上一寸，举足取之。三壮，五分。 
下廉∶上廉下三寸，两筋骨 中，蹲地举足取之。三壮，八分。 
丰隆∶外踝上八寸，下 外廉陷中，足阳明络别走太阴。三壮，三分。 
解 ∶冲阳后一寸五分，腕上陷中，足大趾、次趾直上，跗上陷者宛宛中，胃火穴也。 
三壮、五分，补之。 
冲阳∶足跗上五寸，去陷谷二寸，骨间动脉，胃原穴也。胃虚、实皆拔之，三壮，五分 
陷谷∶足大趾、次趾外间，本节后陷中，去内庭二寸，木穴也。三壮，三分。 
内庭∶足大趾、次趾外间陷中，胃水穴也。三壮、三分。 
厉兑∶足大趾、次趾之端，去爪甲角如韭叶，胃金穴也。胃实泻之，一壮、一分。 
\x手少阴心经穴\x 
\r手少阴心经穴图一\pd-d24.bmp\r 
\r手少阴心经穴图二\pd-d24a.bmp\r 
极泉∶臂内腋下筋间动脉入胸。七壮，三分。 
青灵∶肘上三寸，伸肘举臂取之。七壮。 
少海∶肘内廉节后，大骨外，去肘端五分，屈肘向头得之，心水穴也。三壮，三分。 
灵道∶掌后一寸五分，心金穴也。三壮，三分。 
通里∶掌后一寸陷中，手少阴心脉之络。三壮，三分。 
阴 ∶掌后脉中，去腕五分。七壮，三分。 
神门∶掌后锐骨端陷中，心土穴也。泻之，七壮，三分。 
少府∶手小指本节后，骨缝陷中，心火穴也。七壮，二分。 
少冲∶手小指内侧，去爪甲角如韭叶，心木穴也。三壮，一分，补之。 
\x手阳明大肠经穴\x 
\r手阳明大肠经穴图一\pd-d25.bmp\r 
\r手阳明大肠经穴图二\pd-d25a.bmp\r 
少泽∶手小指端外侧，去爪甲角下一分陷中，小肠金穴也。三壮，一分。 
前谷∶手小指外侧，本节前陷中，小肠水穴也。一壮，一分。 
后 ∶手小指外侧，本节后陷中，握拳取之，小肠木穴也。一壮，一分，补之。 
腕骨∶手外侧，腕前，起骨下陷中，小肠原穴也。三壮，二分。 
阳谷∶手外侧腕中，锐骨下陷中，小肠火穴也。三壮，二分。 
养老∶踝骨前上，后一寸陷中，手太阳 ，二壮，三分。 
支正∶腕后五寸，手太阳络。三壮，三分。 
小海∶肘外大骨外，去肘端五分陷中，屈手向头取之，小肠土穴也。三壮，三分，泻之。 
肩贞∶曲胛下，两骨解间， 后陷中。三壮，五分。 
俞∶侠肩 后大骨下，胛上廉陷中，举臂取之。三壮，八分。 
天宗∶秉风后，大骨下陷中。三壮，五分。 
秉风∶天 外，肩上，小 后，举臂有空。五壮，五分。 
曲垣∶肩中央，曲胛陷中。三壮，五分。 
肩外俞∶肩胛上廉，去脊三寸，陷中。三壮，六分。 
肩中俞∶肩胛内廉，去脊二寸陷中。三壮，六分。 
天窗∶颈大筋间，前曲颊下，扶突后，动脉应手，陷中。三壮，三分。 
天容∶耳下曲颊后。三壮，一寸。 
颧 ∶面 骨下廉，锐骨端陷中。二分。 
听宫∶耳中珠子，大如赤小豆，手、足少阳、手太阳三脉之会。三壮，三分。 
\x足少阴肾经穴\x 
\r足少阴肾经穴图一\pd-d26.bmp\r 
\r足少阴肾经穴图二\pd-d27.bmp\r 
涌泉∶足心陷中，屈足卷趾宛宛中，白肉际，跪取。肾木穴也。三壮，五分，泻之。 
然谷∶足内踝前起大骨下陷中，肾火穴也。三壮，三分。 
太 ∶足内踝后五分，跟骨上动脉陷中，肾土穴也。三壮，三分。 
大钟∶足跟后踵中，大骨上，两筋间，足少阴络。三壮，二分。 
水泉∶太 下一寸，内踝下，少阴 。五壮，四分。 
照海∶足内踝下四分，前后有筋，阴跷脉生。三壮，四分。 
复溜∶足内踝上二寸，筋骨陷中，肾金穴也。五壮，三分，补之。 
交信∶足内踝骨上二寸。三壮，四分。 
筑宾∶内踝上 分中。五壮，三分。 
阴谷∶膝内辅骨后，大筋下，小筋上，屈膝乃得，肾水穴也。三壮，四分。 
横骨∶大赫下一寸，阴上横骨中。三壮。 
大赫∶气穴下一寸，去腹中行一寸。五壮，三分。 
气穴∶四满下一寸，去腹中行一寸。五壮，三分。 
四满∶中注下一寸，去腹中行一寸。三壮，三分。 
中注∶肓俞下一寸，去腹中行一寸。五壮，一寸。 
肓俞∶商曲下一寸，去腹中行一寸。五壮，一寸。 
商曲∶石关下一寸，去腹中行一寸五分。五壮，一寸。 
石关∶阴都下一寸，去腹中行一寸五分。三壮，一寸。 
阴都∶通谷下一寸，去腹中行一寸五分。三壮，三分。 
通谷∶幽门下一寸，去腹中行一寸五分。五壮，五分。 
幽门∶侠巨阙两旁一寸五分，陷中。五壮，五分。 
步廊∶神封下一寸六分，陷中，去胸中行二寸，仰取。五壮，三分。 
神封∶灵墟下一寸六分，陷中，去胸中行二寸，仰取。五壮，三分。 
灵墟∶神藏下一寸六分，陷中，去胸中行二寸，仰取。五壮，三分。 
神藏∶ 中下一寸六分，陷中，去胸中行二寸，仰取。五壮，四分。 
中∶俞府下一寸六分，去胸中行二寸，仰取。五壮，四分。 
俞府∶气舍下璇玑旁二寸陷中，仰取。三壮，四分。 
\x足太阳膀胱经穴\x 
\r足太阳膀胱经穴图一\pd-d28.bmp\r 
\r足太阳膀胱经穴图二\pd-d29.bmp\r 
睛明∶目内 头外一分，宛宛中，手、足太阳，足阳明，阴、阳跷，五脉之会。一分半 
攒竹∶两眉头陷中。三壮，二分。 
眉冲∶直眉头上，神庭、曲差之间，三分。 
曲差∶神庭旁一寸五分，入发际。针二分，灸三壮。 
五处∶侠上星旁一寸五分。三壮，三分。 
承光∶五处后一寸五分，禁灸，三分。 
通天∶承光后一寸五分，三壮，三分。 
络却∶通天后一寸五分，三壮，三分。 
玉枕∶络却后一寸五分，侠脑户旁一寸三分，起肉枕骨上，入发际二寸。三壮，三分。 
天柱∶侠项后发际，大筋外廉陷中。七壮，五分。 
大杼∶项后第一椎下，两旁，相去脊各一寸五分，陷中，正坐取之。七壮，五分。 
风门∶二椎下两旁，相去脊各一寸五分，正坐取之。三壮，五分。 
肺俞∶三椎下两旁，相去脊各一寸五分，正坐取之。三壮，三分。 
厥阴俞∶四椎下两旁，相去脊各一寸五分，正坐取之。七壮，三分。 
心俞∶五椎下两旁，相去脊各一寸五分，正坐取之。三壮，三分。 
督俞∶六椎下两旁，相去脊各一寸五分，正坐取之。三壮。 
膈俞∶七椎下两旁，相去脊各一寸五分，正坐取之。三壮，三分。 
肝俞∶九椎下两旁，相去脊各一寸五分，正坐取之。三壮，三分。 
胆俞∶十椎下两旁，相去脊各一寸五分，正坐取之。二壮，五分。 
脾俞∶十一椎下两旁，相去脊各一寸五分，正坐取之。三壮，三分。 
胃俞∶十二椎下两旁，相去脊各一寸五分，正坐取之。三壮，三分。 
三焦俞∶十三椎下两旁，相去脊各一寸五分，正坐取之。三壮，五分。 
肾俞∶十四椎下两旁，相去脊各一寸五分，前与脐平，正坐取之。三壮，三分。 
气海俞∶十五椎下两旁，相去脊各一寸五分，伏而取之。三壮，三分。 
大肠俞∶十六椎下两旁，相去脊各一寸五分，伏而取之。三壮，三分。 
关元俞∶十七椎下两旁，相去脊各一寸五分，伏而取之。 
小肠俞∶十八椎下两旁，相去脊各一寸五分，伏而取之。三壮，三分。 
膀胱俞∶十九椎下两旁，去脊一寸五分，伏取。三壮，三分。 
中膂俞∶二十椎下两旁，去脊一寸五分，伏取。三壮，三分。 
白环俞∶二十一椎下两旁，去脊一寸五分，伏取。三壮，五分。 
上 ∶第一空腰踝下一寸，侠脊陷中。七壮，三分。 
次 ∶二空侠脊陷中。七壮，三分。 
中 ∶三空侠脊陷中。三壮，二分。 
下 ∶四空侠脊陷中。三壮，二分。 
会阳∶阴尾尻骨两旁。五壮，八分。 
附分∶二椎下，附项内廉两旁，去脊三寸，正坐取之。五壮，三分。 
魄户∶直附分下，三椎下两旁，去脊三寸，正坐取之。七壮，五分。 
膏肓俞∶四椎下一分，五椎上二分，两旁去脊三寸。百壮至五百壮。 
神堂∶五椎下两旁，去脊三寸陷中，正坐取之。五壮，三分。 
噫嘻∶肩膊内廉，侠六椎下两旁，去脊三寸，正坐取之。六分，七壮至百壮。 
膈关∶七椎下两旁，去脊三寸，正坐开肩取之。三壮，五分。 
魂门∶九椎下两旁，去脊三寸，正坐取之。三壮，五分。 
阳纲∶十椎下两旁，去脊三寸，正坐阔肩取之。三壮，五分。 
意舍∶十一椎下两旁，去脊三寸，正坐取之。七壮，五分。 
胃仓∶十二椎下两旁，去脊三寸，正坐取之。三十壮，五分。 
肓门∶十三椎下两旁，去脊三寸，陷中，正坐取之。三十壮，五分。 
志室∶十四椎下两旁，去脊三寸，正坐取之。三壮，九分。 
胞肓∶十九椎下两旁，去脊三寸，伏取。七壮，五分。 
秩边∶二十椎下两旁，去脊三寸，伏取。三壮，三分。 
承扶∶尻臀下，阴股上纹中。三壮，七分。 
殷门∶浮 下三寸。七分。 
浮 ∶委阳上一寸，展膝取之。三壮，五分。 
委阳∶承扶下六寸。三壮，七分。 
委中∶ 中央约纹动脉陷中，面伏地取之，膀胱土穴也。五分。 
合阳∶约纹下三寸。五壮，六分。 
承筋∶ 肠中央陷中，胫后从脚跟上七寸。三壮。 
承山∶锐 肠下分肉间陷中。五壮，七分。 
飞扬∶外踝骨上七寸。三壮，三分。 
附阳∶外踝上三寸，太阳前，少阳后。三壮，五分。 
昆仑∶足外踝后五分，跟骨上陷中，膀胱火穴也。三壮，三分。 
仆参∶足跟骨下陷中，拱足取之。七壮，三分。 
申脉∶外踝下五分陷中。三壮，三分。 
金门∶外踝下少后，丘墟后。三壮，一分。 
京骨∶足外侧大骨下，赤白肉际陷中，按而得之，膀胱原穴也。七壮，三分。 
束骨∶足小趾外侧本节后，赤白肉际陷中，膀胱木穴也。三壮，三分，泻之。 
通谷∶足小趾外侧，本节前陷中，膀胱水穴也。三壮，二分。 
至阴∶足小趾外侧，去爪甲角如韭叶，膀胱金穴也。三壮，二分，补之。 
\x手厥阴心包络经穴\x 
\r手厥阴心包络经穴图一\pd-d30.bmp\r 
\r手厥阴心包络经穴图二\pd-d30a.bmp\r 
天池∶腋下三寸，乳后一寸，着胁直腋撅肋间。三壮，三分。 
天泉∶曲腋下二寸，举臂取之。三壮，六分。 
曲泽∶肘内廉陷中，大筋内侧横纹中动脉是也。包络水穴也。三壮，三分。 
门∶掌后去腕五寸。五壮，三分。 
间使∶掌后三寸两筋间陷中，包络金穴也。五壮，三分。 
内关∶掌后去腕二寸两筋间。三壮，五分。 
大陵∶掌后骨下两筋间陷中，包络土穴也。三壮，五分，泻之。 
劳宫∶掌中央动脉，屈中指无名指两间取，包络火穴也。三壮，三分。 
中冲∶手中指端，去爪甲如韭叶陷中，包络木穴也。一壮，一分，补之。 
\x手少阳三焦经穴\x 
\r手少阳三焦经穴图一\pd-d31.bmp\r 
\r手少阳三焦经穴图二\pd-d32.bmp\r 
关冲∶手小指次指外侧，去爪甲角如韭叶，三焦金穴也。一壮，一分。 
液门∶小、次指岐骨间陷中，握拳取，三焦水穴也。三壮，二分。 
中渚∶手小指次指本节后陷中，液门下一寸，三焦木穴也。三壮，二分，补之。 
阳池∶手表腕上陷中，三焦脉过为原。三壮，二分。 
外关∶腕后二寸两骨间，与内关对，手少阳络。三壮，三分。 
支沟∶腕后臂外三寸，两骨间陷中，三焦火穴也。七壮，二分。 
会宗∶腕后三寸，空中一寸。七壮。 
三阳络∶臂上大交脉支沟上一寸。七壮。 
四渎∶在肘前五寸，外廉陷中。三壮，六分。 
天井∶肘外大骨后，肘上一寸，辅骨上两筋叉骨 中，屈肘拱胸取，三焦土穴也。三壮 
，二分，泻之。 
清冷渊∶肘上二寸，伸肘举臂取之。三壮，二分。 
消泺∶肩下臂外间，腋斜肘分下。三壮，一分。 
会∶肩前廉，去肩头三寸宛宛中。五壮，五分。 
肩 ∶肩端 上陷中，举臂取。三壮，七分。 
天 ∶肩缺盆中，上臂骨际陷中，须缺盆陷处，上有空起肉上是穴。三壮，八分。 
天牖∶颈大筋外，缺盆上，天容后，天柱前，完骨下，发际上。二寸。 
翳风∶耳后尖角陷中，按之引耳中痛，先以钱二十文，令患人咬之寻穴。七壮，三分。 
脉∶耳本后鸡足青络脉。三壮，一分。 
颅息∶耳后间青络脉中。七壮，一分。 
角孙∶耳廓中间，开口有空。三壮，八分。 
丝竹空∶眉后陷中。三分，五壮。 
和 ∶耳前锐发下横动脉中是穴。三壮，七分。 
耳门∶耳前起肉当耳缺陷中。三壮，三分。 
\x足厥阴肝经穴\x 
\r足厥阴肝经穴图一\pd-d33.bmp\r 
\r足厥阴肝经穴图二\pd-d33a.bmp\r 
大敦∶足大趾端，去爪甲如韭叶，及三毛中，肝木穴也。三壮，三分。 
行间∶足大趾缝间，动脉应手陷中，肝火穴也。三壮，三分，泻之。 
太冲∶足大趾本节后二寸，内间动脉应手陷中，肝土穴也。三壮，三分。 
中封∶足内踝骨前一寸，筋里宛宛中，仰足取陷中，伸足得之，肝金穴。三壮，四分。 
蠡沟∶内踝上五寸。三壮，二分。 
中都∶内踝上七寸， 骨中。五壮，三分。 
膝关∶犊鼻下二寸旁陷中。五壮。四分。 
曲泉∶膝股上内侧，辅骨下，大筋上，小筋下，陷中，屈膝横纹头取，肝水穴也。三壮 
、六分，补之。 
阴包∶膝上四寸，股内廉两筋间，蜷足取。三壮，六分。 
五里∶气冲下三寸，阴股中动脉应手。五壮，六分。 
阴廉∶羊矢下，去气冲二寸，动脉中。三壮，八分。 
章门∶大横外，直季胁肋端，当脐上二寸，两旁六寸，侧卧屈上足，伸下足，举臂取。 
七壮，六分。 
期门∶直乳二肘端，不容旁一寸五分。五壮，四分。 
\x足少阳胆经穴\x 
\r足少阳胆经穴图一\pd-d34.bmp\r 
\r足少阳胆经穴图二\pd-d35.bmp\r 
瞳子 ∶目外去 五分。三壮，三分。 
听会∶耳微前陷中，上关下一寸，动脉宛宛中，张口得之。五壮，三分。 
客主人∶耳前骨上，开口有空，张口取之。七壮，一分。 
颔厌∶曲周下颞 上廉。三壮，七分。 
悬颅∶曲周下颞 中廉。三壮，三分。 
悬厘∶曲周下颞 下廉。三壮，三分。 
曲鬓∶在耳上发际曲隅陷中，鼓颔有空。七壮，三分。 
率谷∶耳上入发际寸半，陷者宛宛中，嚼取。三壮，三分。 
天冲∶耳后发际二寸，耳上如前三分。七壮，三分。 
浮白∶耳后入发际一寸。七壮，二分。 
窍阴∶完骨上，枕骨下，动摇有空。七壮，三分。 
完骨∶耳后入发际四分。七壮，三分。 
本神∶曲差旁一寸五分，直耳上入发际四分。七壮，三分。 
阳白∶眉上一寸，直瞳子。三壮，三分。 
临泣∶目上直入发际五分陷中，令患人直瞳取穴。三分。 
目窗∶临泣后寸半。五壮，三分。 
正营∶目窗后寸半。五壮，三分。 
承灵∶正营后一寸五分。三壮，五分。 
脑空∶承灵后一寸五分，侠玉枕骨下陷中。三壮、五分。 
风池∶耳后颞 后，脑空下，发际陷中，按之引耳中。七壮，三分。 
肩井∶肩上陷中，缺盆上，大骨前一寸半，以三指按取，当中指下陷中。五壮，五分。 
渊液∶腋下三寸，宛宛中，举臂得。三分。 
辄筋∶腋下三寸，复前一寸，三肋端，横直蔽骨旁七寸五分，平直两乳，侧卧屈上足取 
。三壮，六分。 
日月∶期门下五分。五壮，七分。 
京门∶监骨下腰中，季肋本侠脊，肾之募。三壮，三分。 
带脉∶季肋下一寸八分陷中，脐上二分，两旁各七寸半。五壮，六分。 
五枢∶带脉下三寸，水道旁五寸五分。五壮，一寸。 
维道∶章门下五寸三分。三壮，八分。 
居 ∶章门下八寸三分，监骨上陷中。三壮，八分。 
环跳∶髀枢中，侧卧，伸下足，屈上足，右手摸穴，左摇撼取。五十壮，一寸。 
风市∶膝上外廉两筋中，以手着腿，中指尽处是。五壮，五分。 
中渎∶髀外膝上五寸，分肉间陷中。五壮，五分。 
阳关∶阳陵泉上三寸，犊鼻外陷中。五分。 
阳陵泉∶膝下一寸， 外廉陷中，蹲坐取，胆土穴也。七壮，六分。 
阳交∶足外踝上七寸，斜属三阳分肉之间。三壮，六分。 
外丘∶外踝上七寸。三壮，三分。 
光明∶外踝上五寸。三壮，三分。 
阳辅∶足外踝上四寸，辅骨前，绝骨端上，去丘墟七寸，胆火穴也。三壮，五分，泻之 
悬钟∶足外踝上三寸动脉中，摸尖骨是。五壮，六分。 
邱墟∶足外踝下从前陷中骨缝中，去临泣三寸，胆原穴也。三壮，五分。 
临泣∶足小趾、次趾本节后陷中，去侠 一寸五分，胆木穴也。三壮，二分。 
地五会∶足小趾、次趾本节后陷中，去侠 一寸。一分。 
侠 ∶足小趾、次趾岐骨间，本节前陷中，胆水穴也。三壮，三分，补之。 
窍阴∶足小趾、次趾外侧，去爪甲角如韭叶，胆金穴也。三壮，一分。 



<目录>卷下\三寻穴

<篇名>奇经督任图、奇经各穴

属性：\x督脉经穴\x 
\r督脉经穴图\pd-d36.bmp\r 
长强∶脊 骨端，计三分，伏地取。五壮，二分。 
腰 ∶二十一椎下宛宛中，以挺身伏地舒身，两手重支额，纵四体乃取。七壮，八分。 
阳关∶十六椎下坐取。三壮，五分。 
命门∶十四椎下伏取。三壮，五分。 
悬枢∶十三椎下伏取。三壮，三分。 
脊中∶十一椎下俯取。五分。 
筋缩∶九椎下俯取。三壮，五分。 
至阳∶七椎下俯取。三壮，五分。 
灵台∶六椎下俯取。火到便愈。 
神道∶五椎下俯取。七七壮。 
身柱∶三椎下俯取。七七壮，五分。 
陶道∶一椎下俯取。五壮，五分。 
大椎∶一椎上陷者宛宛中。以年为壮，五分。 
哑门∶项后入发际五分，项中央宛宛中，仰头取。禁灸，四分。 
风府∶项后入发际一寸，大筋内宛宛中，疾言其肉立起。禁灸，三分。 
脑户∶枕骨上，强间后一寸半，禁灸，三分。 
强间∶后顶后一寸半，禁灸，三分。 
后顶∶百会后一寸半，枕骨上。五壮，二分。 
百会∶前顶后一寸五分，顶中央旋毛中，直两耳尖。七壮，二分。 
前顶∶囟会后一寸半，骨间陷中。三壮，一分。 
囟会∶上星后一寸陷中。二七壮，二分。 
上星∶神庭后入发际一寸陷中。五壮，三分。 
神庭∶直鼻上入发际五分。二七壮。 
素 ∶鼻柱上端准头，此穴诸方阙治。禁灸，一分。 
水沟∶鼻柱下，沟中央，近鼻孔陷中。三壮，二分。 
兑端∶唇上端。三壮，二分。 
龈交∶唇内齿上龈缝中。三壮，三分。 
\x任脉经穴\x 
\r任脉经穴图\pd-d37.bmp\r 
会阴∶两阴间，任、督、冲三脉所起。三壮。 
曲骨∶横骨上，中极下一寸，毛际陷中。七壮至七七壮，二寸。 
子宫∶中极两旁，各开三寸，经至灸起，连三日止，可以受胎，验过。 
中极∶关元下一寸，脐下四寸。百壮，八分。 
关元∶脐下三寸。七壮，一寸二分。 
石门∶脐下二寸。七壮，八分。 
气海∶脐下一寸半，宛宛中。七壮，八分。 
阴交∶脐下一寸，当膀胱上际。百壮，八分。 
神阙∶当脐中，三壮。 
水分∶下脘下一寸，脐上一寸。七七壮，五分。 
下脘∶建里下一寸，脐上二寸。二七壮，八分。 
建里∶中脘下一寸，脐上三寸。五壮，五分。 
中脘∶上脘下一寸，脐上四寸。二七壮，八分。 
上脘∶巨阙下一寸，脐上五寸。二七壮，八分。 
巨阙∶鸠尾下一寸，心之募。七壮，六分。 
鸠尾∶在两岐骨下一寸。三壮，六分。 
中庭∶膻中下一寸六分，陷中。五壮，三分。 
膻中∶玉堂下一寸六分，横量两乳间，陷中，仰而取。七壮至二七壮。 
玉堂∶紫宫下一寸六分，陷中，仰而取。五壮，三分。 
紫宫∶华盖下一寸六分，陷中，仰而取。五壮，三分。 
华盖∶璇玑下一寸六分，陷中，仰头取。五壮，三分。 
璇玑∶天突下一寸六分，陷中，仰头取。五壮，三分。 
天突∶在颈结喉下一寸，宛宛中。五壮，一分。 
廉泉∶颈下结喉上中央，仰而取。三壮，三分。 
承浆∶唇棱下陷中，开口取。三壮，二分。 
\x冲脉穴\x 
幽门∶巨阙旁。 通谷∶上脘旁。 阴都∶通谷下。 石关∶阴都下。 商曲∶石关下 
肓俞∶商曲下。 中注∶肓俞下。 四满∶中注下。 气穴∶四满下。 大赫∶气穴下。 
横骨∶大赫下。 
\x带脉穴\x 
带脉∶季胁下一寸八分。 五枢∶带脉下三寸。 维道∶章门下五寸三分。 
\x阳跷穴\x 
申脉∶外踝下。 仆参∶跟骨下。 附阳∶外跟下。 居 ∶章门下。 肩 ∶肩端。 巨 
骨∶肩端。 俞∶肩 后甲骨上廉。 地仓∶口吻旁。 巨 ∶鼻两旁。 承泣∶目下七 
分。 
\x阴跷穴\x 
照海∶足内踝下。 交信∶内踝上。 
\x阳维穴\x 
金门∶足外踝下。 阳交∶外踝上。 俞∶肩后胛上。 会∶肩前廉。 天 ∶缺 
盆上 
正营∶目窗后。 承灵∶正营后。 脑空∶承灵后。 风池∶脑空下。 日月∶期门下。 
风府。 哑门。 
\x阴维穴\x 
筑宾∶内踝上。 腹哀∶日月下。 大横∶腹哀下。 府舍∶腹结下。 期门∶乳下。 
天突∶结喉下。 廉泉∶结喉上。 



<目录>卷下\三寻穴

<篇名>经外奇穴

属性：内迎香二穴∶在鼻孔中，治目热暴痛。用芦管子搐出血，最效。 
鼻准二穴∶在鼻柱尖上，专治鼻上生酒醉风。宜用三棱针出血。 
耳尖二穴∶在耳尖上，卷耳取尖上是穴。治眼生翳膜，用小艾炷五壮。 
聚泉一穴∶在舌上，当舌中，吐出舌中直有缝，陷中是穴。哮喘咳嗽，及久嗽不愈。若 
灸则 
于艾炷中灸之。如冷嗽，用款冬花为末，和于艾炷中灸之。灸毕以清茶连生姜细嚼咽下。又 
治舌苔，舌强亦可治，用小针出血。 
左金津右玉液二穴∶在舌下两旁，紫脉上是穴，卷舌取之。治重舌肿痛，喉闭。用白汤 
煮三棱针，出血。 
海泉一穴∶在舌下中央脉上是穴。治消渴，用三棱针出血。 
鱼腰二穴∶在眉中间是穴。治眼生垂帘翳膜。针入一分，沿皮向两旁是也。 
太阳二穴∶在眉后陷中，太阳紫脉上是穴，治眼红肿及头。用三棱针出血，其出血之法 
，用 
上刺出血，极效。 
大骨空二穴∶在手大指中节上，屈指当骨节陷中是穴。治目久痛及生翳膜目障。可灸七 
壮。 
中魁二穴∶在中指第二节骨尖，屈指得之。治五噎反胃吐食，可灸七壮。 
八邪八穴∶在手五指岐骨间，左右手各四穴。 
大都二穴∶在次指虎口，赤白肉际，握拳取之。可灸七壮，针一分，可治头风牙痛。 
上都二穴∶在手食指、中指本节岐骨间，握拳取之。可治手臂红肿，针一分，灸五壮。 
中都二穴∶在手无名指本节岐骨，名液门。主治同上。 
下都二穴∶在手小指本节后岐骨间。主治亦同上。 
八风八穴∶在足趾岐骨间，两足共八穴，故名八风。治脚背红肿，针一分，灸五壮。 
十宣十穴∶在手指头上，去爪甲角一分，每指各一穴，治乳蛾。以三棱针出血，或用丝 
线扎次节内侧，以艾灸五壮。 
五虎四穴∶在手食指及无名指第二节骨尖，握拳得之。治五指拘挛，灸五壮。 
肘尖二穴∶在手肘骨尖上，屈肘得之，治瘰 ，可灸七七壮。 
肩柱骨二穴∶在肩端起骨尖上。治瘰 ，灸七壮，治手不举。 
二白四穴∶即 门，在掌后横纹中直上四寸，一手二穴，一在筋内间使后一寸；一在筋 
外，二穴相并，治痔脱肛。 
独阴二穴∶在足第二指下横纹中是穴。治小肠疝气，又下死胎，胞衣不下。灸五壮。又 
女人干哕呕吐，红经不调。 
内踝尖二穴∶在足内踝骨尖。灸七壮，治下片牙痛，脚转筋。 
外踝尖∶治香港脚寒，外廉转筋，以三棱针出血。 
鬼眼四穴∶在手大指去爪甲如韭叶。用线将两大指并缚，其间灸之，五痫正发时用。 
中泉二穴∶在手背腕中阳 、阳池之间，陷中是穴。灸七壮，治心疼，腹中气痛不可忍 
小骨空∶在手小指第二节尖上。灸七壮，治手节疼、目疼。 
印堂∶在两眉中陷处。针一 
子宫二穴∶在中极两旁，各开三寸。针二寸，灸二七壮，治妇人久无子嗣。 
兰门二穴∶在曲泉两旁，各开三寸脉中。治膀胱七疝奔豚。 
百虫窠（即血海）∶在膝内廉上三寸。灸二七壮治下，部生疮。 

